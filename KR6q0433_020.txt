# -*- mode: mandoku-view; -*-
#+DATE: 2016-06-08 5:40
#+TITLE: 紫竹林顓愚衡和尚語錄
#+PROPERTY: CBETA_ID J28nB219
#+PROPERTY: ID KR6q0433
#+PROPERTY: SOURCE Jiaxing Canon Vol. 28, No. B219
#+PROPERTY: VOL 28
#+PROPERTY: BASEEDITION J
#+PROPERTY: WITNESS X
#+PROPERTY: LASTPB <pb:KR6q0433_J_020-0765c> 
#+PROPERTY: JUAN 20
紫竹林顓愚衡和尚語錄卷第二十¶
住南康府同安寺嗣法門人正印重編¶

* 詩¶

雲居雪獅子韻(壹百首)¶

#+BEGIN_VERSE
「　瑞物舒光靈鷲臺。天花片片聚成胎。試看表裏無餘¶色。應信孤高本自裁。微吼能驚山嶽震。獨踞那討豹¶狼來。寒威體露無遮蓋。牙爪分明不用猜。」
#+END_VERSE
¶

二¶

#+BEGIN_VERSE
「　生獰玉質降瑤臺。不比尋常塵垢胎。牙爪有威雄自¶烈。膽毛無畏勢難裁。一時震吼音聞遠。千里遊行瞬¶息來。相視漫將知見會。本來面目絕疑猜。」
#+END_VERSE
¶

三¶

#+BEGIN_VERSE
「　林木山川白玉臺。新年獅子降新胎。地靈自有靈時¶現。天瑞還從瑞物裁。狐兔聞聲皆遠去。魍魎見跡絕¶無來。懸崖返躑稱雄力。百獸尊王豈用猜。」
#+END_VERSE
¶

四¶

#+BEGIN_VERSE
「　空中突出妙高臺。雪裏俄生奮迅胎。滿肚冰霜潔自¶勝。通身珠玉貴難裁。嘯天餘氣沖霄漢。踞地威風肅¶往來。自性堅強誰比似。渾然劫外那容猜。」
#+END_VERSE
¶

五¶

#+BEGIN_VERSE
「　獸王偶降宿雲臺。白淨光中白淨胎。自是威神多未¶見。故令人欲共相裁。玉關難以防蹤跡。金鎖寧堪繫¶去來。獨步縱橫空劫外。世間知見孰能猜。」
#+END_VERSE
¶

六¶

#+BEGIN_VERSE
「　山高雪重結銀臺。相聚冰花成玉胎。筋骨難將諸獸¶比。皮毛不拒萬人裁。白疑象駕普賢至。威見獅乘妙¶德來。分付諸君須入眼。此回莫作等閒猜。」
#+END_VERSE
¶

七¶

#+BEGIN_VERSE
「　多年未見清涼臺。今日欣看冰雪胎。傲骨當風能獨¶立。孤蹤踞地那堪裁。詩人得句生幽興。遊子知歸擬
<pb:KR6q0433_J_020-0766a>¶再來。中夜月明渾一色。清光獨照豈容猜。」
#+END_VERSE
¶

八¶

#+BEGIN_VERSE
「　雪爪冰肌嘯玉臺。千林萬壑一胞胎。回頭欲吐生前¶意。舉尾誰堪當下裁。近睇多愁寒且凍。傍觀少見去¶還來。清高勁骨天然貴。白牯黧駑莫浪猜。」
#+END_VERSE
¶

九¶

#+BEGIN_VERSE
「　山上重雲雲上臺。瓊蕊梅花聚作胎。劫外風光能獨¶露。世間音韻漫相裁。幾回刺霧披雲去。每自冠星戴¶月來。就裏未通凡聖竅。休將形跡當真猜。」
#+END_VERSE
¶

十¶

#+BEGIN_VERSE
「　雲外高明雪滿臺。侵人冷燄結清胎。大張口吻吞諸¶相。矯起眉毛壓眾裁。獨步不隨芳草去。閒行未逐落¶花來。知君到處人難到。用盡枯腸不易猜。」
#+END_VERSE
¶

十一¶

#+BEGIN_VERSE
「　雲居峰上雨花臺。白色白光結白胎。揚尾掃空威自¶振。舉頭嘯月韻難裁。遍尋曠野閒居處。不向長街共¶往來。因此人間多未見。聞風望影亂相猜。」
#+END_VERSE
¶

十二¶

#+BEGIN_VERSE
「　雲居祖地說經臺。勝雨天花明月胎。爪似剛錐深地¶刺。牙如霜劍倚天裁。當空未見寒宵伴。中夜誰侵冷¶色來。左顧右看無縫罅。孤高不與世人猜。」
#+END_VERSE
¶

十三¶

#+BEGIN_VERSE
「　天開靈域出雲臺。地勝偏宜產勝胎。首尾似將銀鑄¶就。爪牙猶似粉裝裁。深藏沒跡難尋覓。遠舉超然易¶往來。乍見寒威雄欲起。令人幽思一齊猜。」
#+END_VERSE
¶

十四¶

#+BEGIN_VERSE
「　白毫光裏白銀臺。瑞氣凝成無畏胎。剛骨從來別有¶種。威獰到處迥無裁。嘯天吼地獨尊貴。逐日追風自¶去來。智力難將百物比。相看不用更相猜。」
#+END_VERSE
¶

十五
<pb:KR6q0433_J_020-0766b>¶

#+BEGIN_VERSE
「　碧溪流水遶平臺。雲裏光生白澤胎。步大游行從大¶徑。力雄發用自雄裁。迎門遠召千祥集。鎮宅應無百¶怪來。眉目現前無實性。依稀蹤跡任君猜。」
#+END_VERSE
¶

十六¶

#+BEGIN_VERSE
「　雲裏光生白寶臺。碧空寒色現奇胎。雙睛掣電生人¶畏。一吼驚雷無物裁。靈性知藏非去去。芳蹤欲出不¶來來。但知本體離思議。不用將心上下猜。」
#+END_VERSE
¶

十七¶

#+BEGIN_VERSE
「　一片寒光照法臺。大雄獨出劫前胎。無心自是人難¶會。有相從緣物可裁。恍惚鏡花誰取與。依稀水月自¶何來。眼前不是眼前物。語意難容到此猜。」
#+END_VERSE
¶

十八¶

#+BEGIN_VERSE
「　寒飛奇瑞聚瑤臺。嘉境多靈產異胎。千驥罕追塵後¶跡。萬夫未敢目前裁。孤蹤不識從何隱。芳躅無因偶¶自來。多少海山游獵客。漫將狐兔當熊猜。」
#+END_VERSE
¶

十九¶

#+BEGIN_VERSE
「　高聳崔嵬雲外臺。白毫光裏降靈胎。威風自是無倫¶匹。傑氣何從作擬裁。入眼幾多當面錯。聞聲實少近¶身來。欲知此物真皮骨。且莫情常毛羽猜。」
#+END_VERSE
¶

二十¶

#+BEGIN_VERSE
「　萬峰高處見平臺。天雨冰梅聚似胎。本色不容丹紫¶污。獨尊空費有無裁。休將曠野求蹤跡。漫向人天覓¶去來。物外清標真可尚。幾勞行客動思猜。」
#+END_VERSE
¶

二十一¶

#+BEGIN_VERSE
「　五龍潭上放光臺。靈氣將生先兆胎。獅子巧呈白雪¶相。金毛翻作玉梅裁。寒霄星月同清賞。露地風霜誰¶共來。天降瑞徵多遠意。微言莫在眼前猜。」
#+END_VERSE
¶

二十二¶

#+BEGIN_VERSE
「　金毛何事降靈臺。萬樹千峰共一胎。奮迅早能超彼¶岸。生嚴不用借神裁。寂然未逐春秋變。應節猶從逆
<pb:KR6q0433_J_020-0766c>¶順來。須信故園這一事。元無面目與君猜。」
#+END_VERSE
¶

二十三¶

#+BEGIN_VERSE
「　湖月同輝明鏡臺。忽然現出狻猊胎。寶華王座隨時¶供。白澤神圖舉世裁。喜怒原非關自己。去留本是為¶人來。試看著腳居何地。方識渠儂不受猜。」
#+END_VERSE
¶

二十四¶

#+BEGIN_VERSE
「　雲中獨聳清涼臺。香雨寒吹見粉胎。牙爪不於深處¶隱。皮毛卻惹世間裁。調兒那怕揚家醜。尋食須知有¶路來。一墮胞胎難覆蓋。寧教人世不疑猜。」
#+END_VERSE
¶

二十五¶

#+BEGIN_VERSE
「　真如寺坐蓮花臺。此日何因見瑞胎。萬壑風濤同震¶吼。千林雪瀑並威裁。下方能達上方路。彼地同歸此¶地來。識取者般無用物。任他神怪不須猜。」
#+END_VERSE
¶

二十六¶

#+BEGIN_VERSE
「　五老峰前寶月臺。常年雪舞一朝胎。千山俱戴何人¶孝。萬木同為故國裁。有意揚威全己力。無端發怒為¶誰來。朔風切莫將春會。此物從來絕擬猜。」
#+END_VERSE
¶

二十七¶

#+BEGIN_VERSE
「　慧命相傳般若臺。雲中寒積雪凝胎。空清猶帶生前¶意。高曠奚關世上裁。芳草綠楊何處賞。零花白蕊此¶時來。羚羊挂角無尋處。大道休將小技猜。」
#+END_VERSE
¶

二十八¶

#+BEGIN_VERSE
「　獅子何來嘯月臺。威獰獨躍雪花胎。降魔自在無勞¶力。調子縱橫妙有裁。倒地翻身仍復起。入空沒跡又¶重來。盤旋總是憐兒態。一任傍觀作戲猜。」
#+END_VERSE
¶

二十九¶

#+BEGIN_VERSE
「　雪月交輝光滿臺。忽然突出吉祥胎。通身不染玄黃¶色。素性何堪花卉裁。威武自強喜亦怒。優游獨步去¶還來。超群靈跡迥殊別。管見休將羊鹿猜。」
#+END_VERSE
¶

三十
<pb:KR6q0433_J_020-0767a>¶

#+BEGIN_VERSE
「　漫漫雪色照巖臺寒結光凝獅子胎大性未嘗拘小¶節雄心自不許輕裁踏翻海嶽獨無比吼震乾坤誰¶敢來縱使平常人亦畏凡情無怪不能猜」
#+END_VERSE
¶

三十一¶

#+BEGIN_VERSE
「　雲居高聳比天臺雪舞楊花大狀胎混沌不須為鑿¶竅堅凝何必用修裁空階獨坐若何待長夜高踞有¶自來一片寒光絕管帶此中元不許人猜」
#+END_VERSE
¶

三十二¶

#+BEGIN_VERSE
「　極喜雲居諸祖臺往來飛絮積如胎稍從方外師僧¶手不假人間工匠裁天性須知獨自許靈蹤莫問為¶何來欲將此物求端的放去胡思與亂猜」
#+END_VERSE
¶

三十三¶

#+BEGIN_VERSE
「　明月湖光明月臺雪花狼籍纍為胎清標信自天中¶降生氣疑從神力裁日月雙睛空裏怒乾坤一體劫¶前來世間多少奇男子錯把英雄顛倒猜」
#+END_VERSE
¶

三十四¶

#+BEGIN_VERSE
「　無心杏樹遶香臺雪放寒光照玉胎極目瀰茫同一¶色驚心胡亂起千裁出門高躡白雲去策杖遙從銀¶漢來欲問鄉關何處是東家莫作西家猜」
#+END_VERSE
¶

三十五¶

#+BEGIN_VERSE
「　羅漢塔朝佛印臺漫空雪裏降神胎谿山盡為冰壺¶飲樓閣俱將玉屑裁日照通身因汗下霜侵全體長¶毛來現前好覓來時路莫到空階枉費猜」
#+END_VERSE
¶

三十六¶

#+BEGIN_VERSE
「　石鼓鼕鼕震法臺天祥地瑞共胞胎奇形不是無因¶出威狀誰堪有意裁舉止獨從法運轉精神原為國¶徵來即今識取太平相莫問君平大衍猜」
#+END_VERSE
¶

三十七¶

#+BEGIN_VERSE
「　膺公去後見空臺今日天花降吉胎頭上有頭人未¶見肚中無肚那堪裁渾全不許通諸竅純潔何容與
<pb:KR6q0433_J_020-0767b>¶物來獨露堂堂壓萬品皮毛漫作一斑猜」
#+END_VERSE
¶

三十八¶

#+BEGIN_VERSE
「　雲表空餘說法臺多年未見聖人胎此日雨花呈瑞¶相來朝續燄有靈裁正當霜月堪遊戲分付狐狼漫¶出來往返不由樵子徑欲求形跡杳難猜」
#+END_VERSE
¶

三十九¶

#+BEGIN_VERSE
「　彭湖波湧月明臺雪覆千林呈素胎妙德光中無可¶覓威音那畔不須裁應知瑞物因時至還信休徵為¶法來無相何嘗違有相名言莫到口邊猜」
#+END_VERSE
¶

四十¶

#+BEGIN_VERSE
「　修水紓回古佛臺今朝又睹舊時胎乾坤遍布白毫¶相宇宙遙憐玉瑞裁特緣好事呈先兆不是無為到¶此來毛骨明明全本色何勞穿鑿落疑猜」
#+END_VERSE
¶

四十一¶

#+BEGIN_VERSE
「　灑掃雲居舊日臺天公雨瑞結冰胎冷光早露故園¶信寒色不違當地裁大士能將慈力伏小郎寧敢躡¶蹤來威儀不是尋常見到眼看來莫亂猜」
#+END_VERSE
¶

四十二¶

#+BEGIN_VERSE
「　雲中一片袈裟臺諸祖威靈降聖胎大體橫空絕對¶待孤標卓地豈雕裁門庭高竣維新製法道重興如¶舊來看透現前無別物莫教心思捕風猜」
#+END_VERSE
¶

四十三¶

#+BEGIN_VERSE
「　刺空孤立法幢臺寒雪恢成心印胎祖令未知何日¶舉宗風先兆此時裁當陽獨示機前意為物姑從階¶下來自是家傳正法眼不隨俗子起狐猜」
#+END_VERSE
¶

四十四¶

#+BEGIN_VERSE
「　雲堆祖地舊煙臺有道將興現瑞胎堅密何容毛髮¶入精貞不到剪刀裁端師慣作村前舞大士高乘雲¶外來靈物出時知有應相看不必預先猜」
#+END_VERSE
¶

四十五
<pb:KR6q0433_J_020-0767c>¶

#+BEGIN_VERSE
「　慧燈繼照佛光臺獅子來呈法運胎雪爪拿狐血不¶染霜肌飲霧香難裁飛行慣會憑空下垂跡何曾踏¶地來明白風光宜薦取思量不免落疑猜」
#+END_VERSE
¶

四十六¶

#+BEGIN_VERSE
「　天花頻雨光明臺香滿山林見寶胎神彩殊奇非世¶有精瑩皎潔自天裁爭觀圍繞前仍後耽視徘徊去¶又來好鏡乘時冥共賞大家歡悅競幽猜」
#+END_VERSE
¶

四十七¶

#+BEGIN_VERSE
「　重雲高捧坐禪臺香雪霏霏結勝胎大勢儼從神方¶出精微不借鬼工裁瞻依旋復多忘返聞說推排爭¶欲來車馬幾能臻此境惟餘清曠我閑猜」
#+END_VERSE
¶

四十八¶

#+BEGIN_VERSE
「　趙州關護法王臺佛國原無異種胎毛骨餘寒唯雪¶聚爪牙剛利盡霜裁騰空沒處追遺影應物乘時似¶再來當面逢迎須著眼大好休同狐兔猜」
#+END_VERSE
¶

四十九¶

#+BEGIN_VERSE
「　安樂殿前安樂臺雨花爛熳降天胎靈機不墮古今¶數淨性寧為起滅裁仰視長空能自視忽來斯地有¶因來幽人好共同高尚莫把浮軀作實猜」
#+END_VERSE
¶

五十¶

#+BEGIN_VERSE
「　碧溪橋鎖白雲臺天地冥濛幻若胎冰雪冷腸通底¶潔風霜剛骨傲天裁雅觀閒曠輥毬去極喜舒懷抱¶子來看取生機無巧拙溪山蘿月一般猜」
#+END_VERSE
¶

五十一¶

#+BEGIN_VERSE
「　前後三三塔有臺祖靈今日見靈胎勢高漫擬從天¶降體白休疑是雪裁真際不行鳥道去應身猶借鵬¶程來古今途路為家客關外翻將關內猜」
#+END_VERSE
¶

五十二¶

#+BEGIN_VERSE
「　雪滿山林光滿臺香風吹作玉華胎清姿勿向空中¶覓生氣何關世上裁輕易不聞神物出等閒難遇威
<pb:KR6q0433_J_020-0768a>¶乘來今朝興到逢佳境有意同看盡量猜」
#+END_VERSE
¶

五十三¶

#+BEGIN_VERSE
「　雲漫宇宙雪漫臺縹緲香生變化胎出沒有時人罕¶見縱橫無定世何裁眠雲恍惚白龍隱步月蕭條玉¶象來大事晚成聞古訓精思不厭漫相猜」
#+END_VERSE
¶

五十四¶

#+BEGIN_VERSE
「　嵬嵬雲表舊香臺光滿長空照雪胎明暗獨行爪有¶眼高低直往意無裁及時樂聚休遲後有興優觀幸¶早來大道未明明在此鬧中何似淨中猜」
#+END_VERSE
¶

五十五¶

#+BEGIN_VERSE
「　密霧重雲護戒臺寒飛春雪孕香胎一塵不立離諸¶取兩眼方開落世裁寂寂寒庭人罕到寥寥空界那¶能來逢迎欲問祖師意月渚風汀不二猜」
#+END_VERSE
¶

五十六¶

#+BEGIN_VERSE
「　松風蘿月護生臺春雪飄颻結俊胎英氣遠超塵界¶外尊生不到世間裁大力無當能自立威行絕待為¶何來相看欲識深深意眉目分明莫錯猜」
#+END_VERSE
¶

五十七¶

#+BEGIN_VERSE
「　高高山上五雲臺雪落空階巧塑胎勢若有靈占吉¶利心同無計杜思裁踏空不許耽空見示相何嘗住¶相來此事明明俱在眼莫隨游子亂疑猜」
#+END_VERSE
¶

五十八¶

#+BEGIN_VERSE
「　當年諸祖降魔臺今日春寒雪壘胎不昧未生前一¶步暫隨念起後千裁懸鈴意在超方去脫索知為解¶縛來本體如如無挂礙言思不到此中猜」
#+END_VERSE
¶

五十九¶

#+BEGIN_VERSE
「　高出人間心印臺遙從天上降巍胎好將笙管稱新¶賀勿誤珠璣盡美裁今日共瞻君子兆後期應見大¶人來齊家打掃蓮花座翹聽頻伽音莫猜」
#+END_VERSE
¶

六十
<pb:KR6q0433_J_020-0768b>¶

#+BEGIN_VERSE
「　重疊青山高上臺香雲篩雪化生胎剛強本事真堪¶恃猛力天然不用裁五指為降狂象現一身曾忍獵¶人來威慈自在真無畏鑽仰何從豈可猜」
#+END_VERSE
¶

六十一¶

#+BEGIN_VERSE
「　昔年膺祖印心臺此日天龍喜降胎雪質猶存空性¶在冰心不落世緣裁清涼會稽曾騎出玄奘靈山多¶撫來一聖出時有一瑞將來事見信奇猜」
#+END_VERSE
¶

六十二¶

#+BEGIN_VERSE
「　極上凌霄高顯臺梅花雪葉砌英胎剛腸不為魚蝦¶染強力寧堪羅網裁時節唯因大業至世間不是等¶閒來威雄壓眾真希有妙思何妨語句猜」
#+END_VERSE
¶

六十三¶

#+BEGIN_VERSE
「　幽蘭芳草翠巖臺粉雨奇花滿月胎尊重不同諸品¶鬥剛強自異眾毛裁幾向孤峰張遠眺每從絕壁顯¶威來淨觀自有無師智莫作滄瀛玩境猜」
#+END_VERSE
¶

六十四¶

#+BEGIN_VERSE
「　接日摩天獅子臺霜空月夕降新胎河西曾見垂名¶句湖北遙聞開國裁大用大機誰與觸獨尊獨貴那¶同來古今多少參禪客盡把猢猻當寶猜」
#+END_VERSE
¶

六十五¶

#+BEGIN_VERSE
「　瓊枝霜月雪中臺喜見階前一出胎仰老曾遭埋虎¶手圓公卻被乞兒裁雲中不受珊瑚策月下誰披瓔¶珞來幾度欲親親未得此回也要效顰猜」
#+END_VERSE
¶

六十六¶

#+BEGIN_VERSE
「　歐山高並崑崙臺披雪相看希有胎清淨不容佛祖¶見光明豈借人天裁莫言白趾竟何往勿謂孤蹤有¶所來就裏本無閒伎倆玄黃朱紫任君猜」
#+END_VERSE
¶

六十七¶

#+BEGIN_VERSE
「　碧水源生迎翠臺靈深今見大強胎劫前自在金剛¶骨眼底縱橫水月裁夭矯白龍銀海出猙獰素虎玉
<pb:KR6q0433_J_020-0768c>¶山來徘徊清致看無盡收入奚囊免教猜」
#+END_VERSE
¶

六十八¶

#+BEGIN_VERSE
「　銀色光涵金色臺凍雲影現大威胎霜毫蓋膽雄難¶觸冰骨連筋力莫裁神鬼鮮能窺所至人天無計識¶從來獨憐無限游觀客誰是知音不亂猜」
#+END_VERSE
¶

六十九¶

#+BEGIN_VERSE
「　寒光散照水晶臺雪纍香生精進胎平等未關三世¶轉圓明不拒十虛裁落花飛絮隨身下片月殘霞送¶影來誰向此中知獨眺冷風割面痛何猜」
#+END_VERSE
¶

七十¶

#+BEGIN_VERSE
「　萬峰攢簇藏龍臺雪聚嵬然勇猛胎冷燄揚輝空意¶想寒光流照起幽裁誰知此境無人到我信閒情乏¶旅來獨有凍烏鳴食切飛來飛去不疑猜」
#+END_VERSE
¶

七十一¶

#+BEGIN_VERSE
「　雲擁春山雪擁臺孤高卓立見芳胎平天意氣無他¶似本地風光秖自裁鐘寂獨餘明月冷夜深誰共玉¶階來寒空萬里同清致得有閒情大好猜」
#+END_VERSE
¶

七十二¶

#+BEGIN_VERSE
「　震旦高標最勝臺雪飛靈氣化珍胎人間天上無栖¶泊古往今來絕擬裁八面風旋吹不去一輪月照冷¶偏來此中欲覓真消息虎眼龍睛沒處猜」
#+END_VERSE
¶

七十三¶

#+BEGIN_VERSE
「　南浦奇觀歐岌臺今朝佛日照蓮胎本來清淨離諸¶染自分光明越眾裁有意那堪個裏住無心誰向此¶中來相從相顧難相識莫使人天落眼猜」
#+END_VERSE
¶

七十四¶

#+BEGIN_VERSE
「　萬丈峰頭龍藏臺新春風雪壯梅胎摩尼乍現驚人¶相優缽初分啟世裁自是淨光超眾妙非關塵品不¶同來舉頭誰是知音者錯把家翁作客猜」
#+END_VERSE
¶

七十五
<pb:KR6q0433_J_020-0769a>¶

#+BEGIN_VERSE
「　石磴霞梯冰玉臺淨光忽現大雄胎萬水千林無畏¶吼五音六律有新裁等閒未出門前去無事誰從階¶下來知此威神離對待佛乘祖位亦難猜」
#+END_VERSE
¶

七十六¶

#+BEGIN_VERSE
「　鷲嶺遙飛落此臺靈區恒蘊大乘胎明明百草頭邊¶意步步孤峰頂上裁乍喜白牛露地起又疑玉象躍¶空來生成肌骨原如此漫把青猿黃鶴猜」
#+END_VERSE
¶

七十七¶

#+BEGIN_VERSE
「　孤峰皓月步空臺雪色霞光映有胎壓眾巍然唯不¶動超群遠矣妙無裁庭前瑞事無如淨門外香聲任¶自來無位真人如在眼漫將屎橛作奇猜」
#+END_VERSE
¶

七十八¶

#+BEGIN_VERSE
「　兜率天分百畝臺靈多瑞現大人胎卓然未落塵緣¶靮清矣非為世欲裁罕有山猱持果至杳無巖鳥獻¶花來道人碧眼同秦鑑寒影孤光不犯猜」
#+END_VERSE
¶

七十九¶

#+BEGIN_VERSE
「　金剛華座碧雲臺影淨光寒立雪胎芳砌才臨蹤半¶露瑤空未降影何裁詩狂句得聲前意禪眼機遲棒¶後來打雨敲風閒計較此中一點不容猜」
#+END_VERSE
¶

八十¶

#+BEGIN_VERSE
「　祖骨常靈鎮法臺雪中忽現金毛胎眼前雄狀人仍¶畏肚裏剛腸誰敢裁羅網重重力直往海山疊疊見¶能來進前退後無狼籍回互休教落意猜」
#+END_VERSE
¶

八十一¶

#+BEGIN_VERSE
「　大雄何事到春臺雪裏翻身天外胎兩眼仰觀百不¶有一心恒寂萬無裁雲山坐斷舊時路玉壘寧期此¶日來牙爪森然空劫外誰能拚命打頭猜」
#+END_VERSE
¶

八十二¶

#+BEGIN_VERSE
「　青山銀海玉樓臺灼鑠光明現大胎不借父娘懷抱¶出豈容佛祖揣摩裁有緣暫爾一機動無事寧輕六
<pb:KR6q0433_J_020-0769b>¶出來者點寒光無意味幾人能此向前猜」
#+END_VERSE
¶

八十三¶

#+BEGIN_VERSE
「　迥越人間萬丈臺山靈祖胤有賢胎自知霜骨高空¶外孰信冰心出意裁誰似面前法可指不防腦後前¶從來即今眼底休空過莫待閒情後悔猜」
#+END_VERSE
¶

八十四¶

#+BEGIN_VERSE
「　鐘鳴鼓響法音臺香雨靈花妙應胎高臥懸空人不¶到微行未與世同裁寒巖月冷回身急古殿苔深沒¶跡來分付海山行腳客只宜相看不宜猜」
#+END_VERSE
¶

八十五¶

#+BEGIN_VERSE
「　樓閣崢嶸天上臺非常處現非常胎龍吟自與蛙吟¶別獅乳寧同驢乳裁指路須教驀直去到家已是涉¶程來獨憐不落古今句惱殺闍黎不復猜」
#+END_VERSE
¶

八十六¶

#+BEGIN_VERSE
「　霞影雲光祇樹臺良時將至見良胎水中月白誰能¶舉鏡裏花紅幾可裁擺尾搖頭呈力戲睜睛奮爪轉¶腰來俊哉好個閒消息不是斯人不易猜」
#+END_VERSE
¶

八十七¶

#+BEGIN_VERSE
「　鼻祖當年豎拂臺於今又見大音胎神機不落聲前¶句妙用寧將語後裁臨水那堪窺影去凌空誰解捕¶風來多因雪調難相續卻把單于作樂猜」
#+END_VERSE
¶

八十八¶

#+BEGIN_VERSE
「　昔日拈香萬指臺多年寂寞始逢胎滿腔雪調從新¶吼全體霜威若舊裁曾向懸崖撒手去幾經鬧市刺¶頭來風光到處多知己莫使閒情對月猜」
#+END_VERSE
¶

八十九¶

#+BEGIN_VERSE
「　廬獄相鄰密意臺風雲抱雪合為胎花階未似空階¶寂鬧處何如淨處裁寸草不生萬里去通霄無礙九¶重來時艱且喜同寒苦莫聽傍人熱惱猜」
#+END_VERSE
¶

九十
<pb:KR6q0433_J_020-0769c>¶

#+BEGIN_VERSE
「　直上雲霄萬仞臺白玻璃界硨磲胎縱橫豈受紅絲¶繫勇猛難將金鎖裁正熱鬧時尋不見沒蹤跡處偶¶然來行人欲要知歸路明月蘆花任爾猜」
#+END_VERSE
¶

九十一¶

#+BEGIN_VERSE
「　碧溪明月落霞臺雪滿林丘見素胎遍入剎塵身未¶動端居毛孔體難裁幾番雷雨橫空下一任風雲掃¶地來自是生成無畏力神睛鬼眼漫相猜」
#+END_VERSE
¶

九十二¶

#+BEGIN_VERSE
「　鄱陽波映翠微臺月皎湖光見妙胎擬似伸頭猶畏¶尾恍如欲吼又無裁千岐盡是家山路萬別還同故¶地來得放下時姑放下何須計較用心猜」
#+END_VERSE
¶

九十三¶

#+BEGIN_VERSE
「　石徑盤回上有臺密雲交雪產孤胎一輪雙月寒無¶伴萬頃銀河光可裁有道須從這裏去無為幾向那¶邊來相看未免徘徊意好入龜毛袋裏猜」
#+END_VERSE
¶

九十四¶

#+BEGIN_VERSE
「　選佛場開甘露臺時清又見法輪胎香雲為蓋因知¶重密霧彌封絕意裁不發宏音原有待只留孤影為¶誰來但知大物無虛出何用芳心向上猜」
#+END_VERSE
¶

九十五¶

#+BEGIN_VERSE
「　卜幽尋古上方臺極喜親迎雪嶺胎情與無情同一¶色是於不是漫多裁青猿忽化素猿嘯黃牯俄驚白¶牯來共睹眉間真實相不須猜處也須猜」
#+END_VERSE
¶

九十六¶

#+BEGIN_VERSE
「　珂雪光瀰七寶臺銀花鏡現海珠胎骨迎霜月存堅¶性目視雲霄有遠裁瑞草叢時難可住白雲深處不¶宜來誰堪向此發幽興短語長篇好共猜」
#+END_VERSE
¶

九十七¶

#+BEGIN_VERSE
「　白雲影裏芙蓉臺淅瀝鵝毛聚好胎有相不離空處¶現新聲元是舊時裁人天路徑隨君趣祖父門庭望
<pb:KR6q0433_J_020-0770a>¶子來一片寒情無可訴流風疏月幾同猜」
#+END_VERSE
¶

九十八¶

#+BEGIN_VERSE
「　千峰中結葵心臺階似琉璃雪長胎透露生前形不¶撥顯揚劫外思難裁投食全無一鳥下沖寒能有幾¶人來莫言此事知音少覿面相呈何用猜」
#+END_VERSE
¶

九十九¶

#+BEGIN_VERSE
「　鷲嶺遙分雙杏臺春寒雪長出群胎堂堂大體人咸¶重凜凜威風物鮮裁圓性遠離修證位常光不涉古¶今來諸方多少參玄士錯把奴郎當父猜」
#+END_VERSE
¶

一百¶

#+BEGIN_VERSE
「　六出繽紛貝葉臺雲間霞影遶祥胎威光欲視難相¶識眉目堪觀未可裁自重慣於安腳穩誰能敢犯敵¶頭來望風須是先回避莫待傷身不及猜」
#+END_VERSE
¶
¶
紫竹林顓愚衡和尚語錄卷第二十¶
¶

　(楊州府華嚴巷敬佛庵剃度孫比丘尼旋義¶
　敬刻¶
顓愚先老和尚語錄第二十卷計字陸千三百¶
　拾陸個該銀參兩柒錢九分二厘仰祈¶
慈力加庇庶得人人悟般若真空個個證菩提¶
　妙果¶
康熙十五年四月　　　日楞嚴藏經坊附板)
<pb:KR6q0433_J_020-0770b>¶

* 紫竹林顓愚衡和尚語錄附卷¶

** 行狀¶
住南康府同安寺嗣法門人正印焚香敬述¶

師諱觀衡字顓愚別號傘居北直隸順天府霸州趙¶
氏子生於萬曆七年己卯八月十八日亥時母夢大¶
士攜童入抱覺而有娠誕見白衣重包之異七歲受¶
書鄉館質越群童間同兒戲多以佛事為伍十二歲¶
茹素喜奉觀音大士即欲求得出家苦父母不許十¶
四歲即頓離父母私遁鄉閭逡巡進退不識所之越¶
三日忽見臺山惠仁大師自遠而來師即出禮曰吾¶
欲出家乞師披剃惠曰汝誰何便作此語師具陳所¶
以惠見師表異常遂帶往瀛州客於黃窪小舍師屢¶
求祝髮而惠不之允師特引刀自剪惠不得已而為¶
染薙焉命名取字隨住沙村主靜三載服勞奉養靡¶
不克盡弟子之心年十八每聞客曰五臺山獅子窟¶
有空印大師者乃人天儀範四眾規模日陟空王座¶
時驗祖師關真療饑之餐破暗之炬倘得依之足為¶
慶幸師籌之不已卓然曰為僧要門莫過參禪聽教¶
我輩非殘非腐何以小節自拘即叩伽藍背師夜走¶
直四十里黎明息肩竟不知身何在也越旬日遙見¶
清涼之堰足若乘雲了無跋涉之苦及見大師果蒙¶
英嘉器勗命典侍寮自此窮研經典寢食俱忘數載¶
中楞嚴法華諸經莫不了然心目間也庚子歲隨大¶
師入燕京赴明因寺講席得圓大戒一日達觀大師¶
入寺與空師同坐一榻語話之餘呼師摩頂而相曰¶
此子頂蓋如蓮花但下角欠缺恐不壽倘入山斷雜¶
習乃為佛祖骨髓也師禮謝歸寮見眾侍語笑甚諠¶
師震威喝之達師聞而問曰此何人聲也空師曰適¶
小侍顓愚子耳達師曰此子五十時必名振海內是¶
時師因習聽既久胸臆澹如遂嘆曰出家乃大丈夫
<pb:KR6q0433_J_020-0770c>¶
事豈區區以文字為哉故盡屏去所習單提一念切¶
究本分大事尋出京都省親其父母見之色喜遂縱¶
鄉鄰逼師還俗師知不可乃以省師得脫嗣後順道¶
南行遍參知識逮過齊魯時遇歲饑或一日一湯兩¶
日一粥飲甘泉拾糞棗所歷艱辛不可殫述由是月¶
餘方出其界後抵吳越始見豐邦復自慶曰若無此¶
地幾傾命矣初參雪浪和尚次謁雲棲大師凡屬當¶
代宗匠莫不訪見[言*恣]決心疑既而飄南海禮洛伽由¶
順風出島以至天台華頂峰王經洞見其寒威逼迫¶
勢欲摩空遂與隱者商而習靜焉是年師當二十三¶
辛丑歲初番主靜見其山多獼猿野雉虎兕山羊爪¶
趾交錯聲音迭更一以正大自持視身如枯視心如¶
死身世坐忘不知所有第因工夫太猛諸念雜陳自¶
知魔機既發略歇工夫倦眠醒眺宴度時光雖然猶¶
思古人學道百折千旋成就其志豈因一蹶而卒不¶
前進者乎由此復理身心一日讀楞嚴經有省時當¶
二十五癸卯歲因春芳日暖鳥獸飛騰獵人成群往¶
來不輟師欲別搆幽棲卜之不得遂去華頂至雙徑¶
訪樂愚大師而過金陵長干休夏秋遊九華冬上匡¶
山歷覽諸勝遂卜靜於乾崗嶺金沙盆時因春遲野¶
菜未抽每從枯草中覓取苦薺黃葉和羹烹啜三載¶
中灰頭土面不事往來專提本參話頭一夕踏月經¶
行忽然大悟偈中有曰一夜踏空行虛空忽爾釋乃¶
知大覺心土木與瓦石師年二十八丙午歲去乾崗¶
嶺禮育王舍利復渡海至天台休夏隨游閩之武夷¶
古簾洞有詩存焉次年入粵遊南華勝蹟進禮曹溪¶
祖容己酉夏見憨山祖於端州時當溽暑氣味蒸人¶
禮畢祖問禪人那裏來師曰廬山祖曰為什麼不捨¶
者件破布衫通身作汗臭氣師曰正要薰破和尚鼻¶
孔祖曰是則是也須易過始得遂脫葛衣與師師著
<pb:KR6q0433_J_020-0771a>¶
之作舞而出祖曰老僧三十年來目中所罕見者侍¶
月餘因戴制臺請祖入省師乃別以楚遊庚戌春上¶
南嶽石廩峰主靜師抵峰頂喜其山巒雄峙卉木蕭¶
疏無論陰雨晴明之際趺坐巉巖峭壁之間以禪定¶
自試竟日忘歸不知身世所有忽一日東首自墮片¶
石其聲如雷師出目之秖見走獸飛禽毛羽驚慴久¶
之西巖有隱者日以草烏為食自美其味兼餽於師¶
師初服不知保任以致中風悶絕師知藥作取筆書¶
案云誤中烏藥而死隱者午後復送烏藥而來見師¶
不語亟歸取菉豆搗汁灌之得甦嗣成痼疾九死一¶
生山中乏醫苦無調治值壬子歲得紫蘿劉居士迎¶
至雲陽養疾期年稍愈復得自心車居士延師邵之¶
無念閣數載俱以養病為事時憨祖有云禪門下衰¶
幸得一個半個真實為生死的學人與之周旋稍慰¶
寂寥之懷今斯人有斯病豈龍天厭薄法門乎倘佛¶
祖加被病魔自當遁跡也乙卯春臺山空大師遣月¶
舟來迎師辭疾不返丙辰師年三十八邵陵諸護法¶
為師結庵雙清磯師顏曰五臺庵此名蓋不忘清涼¶
五臺之本也是年春三月省憨祖於湖東依隨半月¶
適祖有雙徑之行師特焚香請益祖書法語偈曰法¶
意簷前草拈來覆大千付君須自重花發利人天祖¶
初欲以己席留師因寶慶諸弟子迎師甚勤義不可¶
卻遂縱師歸之師自此歸庵大開法席立規條結禪¶
制示眾有云古人云我要一向舉揚宗乘法堂前草¶
深一丈如今要求個法堂前草深一丈的善知識了¶
不可得大都皆好溫煖好人承事無非將高就低隨¶
波逐浪大家混入野狐精隊裏去也咸謂播揚大教¶
不知實為傷風敗教之徒良可太息次年靜室落成¶
太史鄭公題曰顓山蘭若時聞空大師順世為文哭¶
之戊午春集律儀常軌著律學知要自序略云祖師
<pb:KR6q0433_J_020-0771b>¶
門下問荅意在時時提撕使不昧卻也一機不如¶
同死人如來教人行住坐臥取舍視聽之間持誦偈¶
咒亦在時時有人故也師每歲令人撿拾枯骨至中¶
元日建會而火󰢍之復立圓通懺一卷冬夏二期令¶
眾薰修吳楚江南遍行其法次年五乳憨祖以書招¶
師繼主曹溪祖席師以疾辭辛酉歲于闐國海藏上¶
師餽師舍利師示以法語略曰此顆舍利自南泉拈¶
出相傳至今落在病僧手裏上師帶去西國有時拈¶
弄出來也知大唐國中仁義不少癸亥冬聞憨祖示¶
寂曹溪有懸真燒香法語哀痛迫切明年金剛四依¶
解刻成隨立同聞思修錄請結法社得其登錄者五¶
十三人因立圓通法派十六字曰觀音旋明聞復清¶
淨殊勝玅德真實圓通丁卯夏作禮佛發願儀自序¶
有人欲橫流非禮不能截斷我慢凌高非敬不能折¶
伏是知禮敬者乃摧慢幢之利斧杜欲流之堅堤云¶
此時南暘郡王吳鏡宗侯附馬侯公前後入庵問道¶
真切給諫玉笥張公冊封入楚謁師問曰如何是應¶
無所住而生其心師指香爐曰此是福窯裏的給諫¶
默領其旨已已春郡侯杜公郡丞黃公別駕路公一¶
時同謁求師法要是年師因父母前後訃聞未遑追¶
悼至此捐衣缽建薦親道場疏略有自慚背至親之¶
深恩得彌天之重罪願自無始以來所作善業惡業¶
惡業自己承當善業回向父母云師一日經行見僧¶
看經食不知應師叱之曰為僧自有本業何暇于斯¶
僧作禮曰然則經非本歟師將其卷袖之曰還我經¶
來僧擬進語師搖手曰不是不是僧罔措師咄之師¶
之說法不欲和混諸方故弟子以機緣偈頌歌贊等¶
錄鐫成請名師目之曰閉門語壬申歲楞嚴四依解¶
著成甲戌夏授天隨宜監院事秋去臺庵師居臺庵¶
一十九載每於結制說法種種間神不知悴體不知
<pb:KR6q0433_J_020-0771c>¶
勞足不越檀護之門口不談人世之事每夕課餘張¶
大傘趺於露地因有傘居稱焉時為暴客欲得飲餞¶
於庵師聞不悅遂私杖笠而出人無知者已而太守¶
熊公并闔郡兩書迎師返錫不諾是年八月泛舟武¶
陵禮鑒大師塔於德山因遊荊灃諸道場常德榮王¶
迎師梅園說法闔府皈依冬過湘潭孝廉李公迎師¶
說戒於法寶庵乙亥三月過攸縣貞復譚居士請師¶
說戒於雨花庵秋遊吉州禮青原祖塔十月文水豹¶
玄婁居士迎師柳莊庵說戒十一月郡丞王六來迎¶
師摩訶庵說戒十二月司冠朱玉槎迎師生生庵說¶
戒丙子春平田劉公迎師西峰寺說戒夏入蘇溪避¶
暑桂柏園緇素弟子請師結制禪侶駢駢僧問和尚¶
誰家兒孫師曰臨濟僧曰臨濟兒孫多是棒喝交馳¶
硬如剛鐵和尚為何綿軟如泥師曰好兒不住爺屋¶
丁丑春解制去安城泛舟南康二月上匡山為憨祖¶
掃塔五乳諸弟子請師主席不諾乃說戒并序憨祖¶
華嚴綱要秋八月下匡山上雲居到之日喜其山光¶
殊勝地勢幽奇謂侍僧曰此南地北山可稱第一道¶
場也正趺坐樹下會沙彌進報主僧味白曰樹下老¶
僧趺坐若佛味曰我向夢樹下湧一寶塔應在斯乎¶
後出迎見恍如舊知禮畢詢號師曰行腳人何號味¶
曰向聞匡山有活佛號傘居者得非師耶師笑而頷¶
之由是味欲以院事乞為主席師不諾留之以詩次¶
日過雲門隨喜大慧禪師遺蹟因疾作於方家嶺甘¶
露庵憩息月餘味師復偕給諫青嶼熊公同緇白虔¶
請師乃許之是時師當五十九丁丑歲也九月朔入¶
院晚參略云有一物天不蓋地不載極遍極圓無損¶
無壞投之於火火不能燒擲之於水水不能溺亙古¶
亙今巍然獨立且道是什麼物便有恁麼奇特莫是¶
無為真佛麼莫是生死根本麼莫是日用主人公麼
<pb:KR6q0433_J_020-0772a>¶
若喚作入地獄如箭射不喚作入地獄如箭射你諸¶
人畢竟作麼生十二月說戒以方融璽為監院事次¶
年春解制應孝則劉殿元開七里松道場之請夏乃¶
歸山己卯歲開墾荒田清修古塔塔之由師因見洪¶
覺膺祖之塔為寺中向常疑之意謂膺祖之後洞山¶
聰公嘗有東塔主之稱此必為湮沒失所無知者妄¶
額有之師每每留心不獲一日策杖東山之麓聞杖¶
下有空洞聲命開視之未遠即獲斷碣有梅花香噴¶
遠之句愈足徵信俟及其底果為膺祖塔也且內有¶
鎖鑰眾開不得唯師能之給諫熊公贊曰開塔原是¶
坐塔人是年枯荊生枝古杏結實觀者以為祖席興¶
隆應在師矣冬月結制開爐命諸禪人俱參觀音大¶
士即今在什麼處有圓通頌百首庚辰春解制師問¶
方公觀音大士即今在什麼處方云家家門前雪滿¶
堆師云雪消後如何方曰水到渠成師云也不辜汝¶
喫清粥淡菜是冬明月堂落成兵憲金豈凡題曰無¶
心古佛秋應劉殿元青原祖席之請九月入院安禪¶
結制法席甚隆明年七月得熊給諫書即去青原而¶
入會城矣是時正印在城南黃牛州閉關業已四載¶
久慕師之道風欲圖親炙不獲時聞師舟抵城即欲¶
請師開關以便依隨左右闃公殷為代請果蒙師至¶
關前說法開示時江省奉上嚴禁不許糧食過關師¶
因自帶米船數隻冀回雲居供眾至此防閑疑無出¶
策會豈凡金兵憲來謁以閒閒庵集見序并寫師照¶
求贊公見師贊中有欺誑百端一味瞞官之句遂疑¶
而問曰想師有米在此欲出關耶師笑曰獨瞞大護¶
法不過遂與之周旋得出至冬月印來參禮畢師問¶
曰南州為汝開關還記得麼印曰怎敢忘卻師曰試¶
舉看印曰西山紅雨靜南浦白雲多師曰猶有窠臼¶
在印曰昨離修水今到雲居師曰來此何為印曰親
<pb:KR6q0433_J_020-0772b>¶
近和尚師曰要見老人真面目始得印一喝師笑曰¶
又是諸方蝦蟆氣息乃列印為羯磨位此後凡遇公¶
案淆訛處莫不為印發明抑揚追究痛何如哉師一¶
日見僧參話頭真切抵其前而不之覺師警之曰青¶
光白日喫了檀那飯奈何不為本分事耶僧作禮曰¶
某甲根基淺薄於話頭無有入處師指案冊云經卷¶
也不識僧誤以師指看經後果於四相空處得悟癸¶
未春砌羅漢垣為山門外護建明月堂為主者退居¶
改碧溪水為左旋架安樂橋為右進乃為新增四景¶
命諸子各各詠之旋觀王公一日以書問道師裁荅¶
畢仍以原書遞印曰今日病僧倦劇不及回書勞子¶
一稿代之印領回至無夢無想主人公在什麼處沉¶
滯五寸香許忽聞板聲遂得句曰鼻息吼如雷天光¶
不覺曉急陳之師閱罷置書問曰除卻前語再道看¶
印語未終師搖手曰不是不是印疑之遂閉門七日¶
參究無罅一夜月下經行方釋其疑遂入方丈禮謝¶
曰從後不被老漢熱瞞師曰汝得何道理便與麼話¶
印曰自古鹽鹹醋酸師曰大士即今在什麼處印直¶
前打師一掌師把住曰不許手忙腳亂清切道來印¶
拓開曰者老漢猶嫌少在師大悅復署方兄與印為¶
東西首座異日山靈震動一眾皆驚師謂眾曰此山¶
當代矣後於八月四日以常住事委無穎副寺以明¶
月堂委印曰此明月堂是病僧逸老之處法璽西堂¶
當守之至深夜呼印入室以大衣如意及藏經　慈¶
旨常住文券書偈付之曰此乃佛祖慧命子當護持¶
病僧出山矣至三更時去雲居明日理舟楫赴邵陵¶
因螺川寇阻遂放舟金陵冬月舟次上清河水部浩¶
若周公偕眾來謁別後師恐舟居難為應接特命移¶
繫石頭城下未經一月四眾來從比肩接衽求示者¶
不知幾許靈谷覺浪和尚聞師至遣書并詩候於舟
<pb:KR6q0433_J_020-0772c>¶
中師立時裁荅無草僧歸言之覺為吐舌是冬棲賢¶
庵度歲次年江陰弟子唯心來迎復理舟楫至雲間¶
禮中峰法像洙涇訪船子遺蹟時江上黃介子偕司¶
馬沈弅丘諸檀度往返江干請益無暇三月金陵弟¶
子持書於江陰十方庵迎師主清涼法席許之四月¶
進院五月說戒六月建報國道場七月設盂蘭會八¶
月師去清涼於西天寺禮板的達禪師影於靈谷寺¶
禮誌公和尚塔兼過牛首設齋送空大師像入諸祖¶
位由是緇白弟子請師入祖圖師曰病僧薄德無當¶
也眾推尊不已師於臨濟下指曰衡當於此是年師¶
當六十六甲申歲也冬十月值縉紳弟子等迎師入¶
金陵建剎於城北山南師顏曰紫竹林此名者抑亦¶
不忘清涼竹林之本也乙酉春建造禪堂三月工程¶
就緒夏月結制說戒數千指圍繞時少司空須彌劉¶
公同大司空大瀛何公大司寇枝樓高公訪師林中¶
歡談竟日金陵豫王亦仰師道範欲得親瞻命大宗¶
伯入林迎之師辭以疾九月建韋馱殿十一月天界¶
寺德慧熹等迎師說戒依隨者不下以數千計明春¶
二月乃歸林中是年正印持雲居諸書迎師返錫臨¶
行之日法堂前古杏無端自折一榦見者莫不驚疑¶
及印抵林師已示病不克行矣師年六十八丙戌歲¶
也三月贊蔡司馬行樂後不親筆硯四月朔遷靜室¶
作調攝計因有遠來求戒者四十餘人辭不獲去初¶
八日仍歸方丈力為說戒二十二日集眾曰法璽西¶
堂不遠千里到此欲接病僧歸老雲居但此竹林一¶
席無人承當眾中若有承當者出來為汝證據良久¶
指地顧千幅云此福地也子當珍重幅云音乘侍座¶
不久不敢當和尚大恩復顧妙明監院云汝作麼生¶
妙出作禮默然就位師笑云參天紫竹許汝親栽遂¶
命理舟楫辭眾而行緇素弟子疑師歸雲居祖席未
<pb:KR6q0433_J_020-0773a>¶
敢哀留姑從之次日玅明等至舟候師輒見發回香¶
資二十金命歸林中設齋安眾乃謂諸弟子曰病僧¶
四十年夙願欲得不僣檀那地今思水國惟眾成之¶
眾聞驚愕久之印領諸侍僧長跽曰此意在師不以¶
為然在諸弟子實難以奉命師意拂然自此諸弟子¶
防護甚謹一日師呼印云船上所有衣缽俱屬五臺¶
掃塔之資分文不屬雲居子莫妄想印作禮曰和尚¶
恩踰父母碎身莫酬況印嘗讀死心有云求道者不¶
與才求才者不與道此非師之所以待印也師笑曰¶
子既如是病僧何言五月朔命千幅乘代為臺山掃¶
塔因緣會方叔予至師語之曰清涼五臺乃病僧受¶
業之地欲得齋費千金惟公是賴叔予曰此弟子力¶
之所及但以三年為期師聞之甚喜初三日師疾篤¶
眾護法親理臥輿強師歸林次日師呼天衣曇曰五¶
臺庵乃病僧最初法席汝當負吾杖笠至彼建塔以¶
表病僧遺愛曇作禮謝退初六日命設齋請眾護法¶
及諸山耆宿入林作別眾詣榻前師厲聲曰北竹林¶
一席乃諸公心地也幸為愛念眾同聲曰遵命師曰¶
再之病僧四十年夙願欲尋水國諸公成就何如旻¶
昭陳護法曰王舍城中無人敢擔請師寢此一念師¶
喟然嘆曰錯也錯也遂不復語巳刻師命掖起趺坐¶
弟子見其神氣稍清有為法身塔請者師搖手不答¶
正印復跪曰和尚不久住世請留一偈以示後人師¶
震聲一喝印謝曰師說偈已竟少頃師問午否答曰¶
未也既而復問以致再四答曰午矣師翛然而逝三¶
日顏色不變內外持香頂禮者黑白森然林無隙地¶
見者聞者靡不揮涕而言真肉身佛也初八日以陶¶
器函蓋奉於本林方丈師之爪髮衣缽建塔於本林¶
之山陽素華法師記之法身靈龕建塔於豫章雲居¶
之東靜室給諫青嶼熊公誌之　世祖順治十八年
<pb:KR6q0433_J_020-0773b>¶
壬寅元旦塔院回祿塔主自常顥聞於諸門人而元¶
白可超宗翼西意源西生彌玅明願徹庵清融定安¶
晦之明正印等遷於本山之仰天坪重建塔焉少宰¶
雪堂熊公銘之師之法臘五十四年世壽六十八歲¶
得業於五台空印大師嗣法於曹溪憨山肉祖師之¶
說法也單提向上直指人心問答不落棒喝之機示¶
眾不墮斷常之見開爐結制格外鉗鎚拔楔抽釘超¶
庸作略其卓識也惟遵古制不徇時宜尚朴實厭奢¶
華身不衣帛手不握金食不擇精粗心不存好惡不動¶
舌尖而稱揚佛祖不下禪床而接待宰官凡遇坡務¶
納屣先行但值經營躬親畚插師之字鐵畫銀鉤筆¶
鋒剛勁點畫間缺自成一家得之者爭相寶重師之¶
相額廣臉圓髯修身胖威儀整肅動止端莊見之者¶
互相恭敬觀師德化真末世慈航人天龜鑑豈是初¶
機晚進所能企及者哉及其有司縉紳護法楚之有¶
鄭之玄熊茂松黃克儉王思履車大任劉紫蘿車以¶
逢車以遴譚貞復車以遵劉胤祁劉胤禎王尚賢劉¶
正寶車泌書簡文灝譚本來王飛孺陳內白劉白蛟¶
劉孝先車萬育江西之有熊德陽劉同升金之俊黃¶
端伯朱世守熊維典劉平田郭如闇田仰郭首龍朱¶
石者王旋觀鄒叔鑑郭任之袁懋芹蔡兆元金陵之¶
有陳丹衷凌世韶劉士禎何應瑞高倬蔡二白張幼¶
仁等皆師最契者其嗣法受戒弟子元白可天隨宜¶
萬白灝西意源西生彌方融璽超宗翼聲隱顒草堂¶
讚佛語訓優曇頤東巖璨若雷默二水璵千幅乘玅¶
明願佛地在笑峰然無能現等皆師深勗者正印叨¶
為晚子不能悉知此蓋於老人耳目聲教之外窺見¶
一斑狀出以效盲人摹象之得免遺一志之私也倘¶
諸方明眼欲鑑全容請以浮漚深諸浡海。¶

** 塔銘
<pb:KR6q0433_J_020-0773c>¶
前進士出身通議大夫吏兵二部左侍郎新建¶
法門弟子熊文舉頓首拜譔¶

顓愚和尚以丙戌夏示寂於江南之紫竹林其嗣戒¶
弟子方融璽迎靈龕歸雲居建塔於東靜室至壬寅¶
元旦忽被回祿塔主自常灝急聞於慧山元白可萬¶
松超宗翼龍門法璽印南山西意源泰和西生彌竹¶
林玅明願徹菴清晦之明融定安歸雲居共議徙塔¶
於常住之東向地名仰天坪之上而觀察桐城王公¶
願五捐俸助費於是遷塔有日矣其嗣法門人法璽¶
印公自雙溪龍門來以塔銘見屬值文舉方¶
召起佐中樞屏跡蓼居擬疏陳請力辭筆墨之役復念¶
顓愚禪師道德孤高載華振海豈舉鈍劣之所窺測¶
贊揚再四辭不獲命因據龍門法公小狀書其涯略¶
以應按狀師霸州趙氏子生於萬曆七年己卯八月¶
十八日亥時母夢大士引童子入門抱之而娠生時¶
有白衣重胞之異壬辰投五臺圓照寺惠仁大師剃¶
度法名觀衡丙申參空印大師受具其字顓愚庚子¶
隨師入燕參達觀禪師觀以手摩師頂曰子頂骨如¶
蓮花至五十當名振海內是年南詢禮雪浪雲棲二¶
大師遂結茆獨處於天台華頂峰讀楞嚴有省癸卯¶
卜靜於匡山之乾崗嶺踏月經行忽然大悟遂說偈¶
曰一夜踏空行虛空忽爾釋始知大覺心土木與瓦¶
石戊申入曹溪參憨山和尚師侍立次山曰子為甚¶
麼不捨者一件破衲通身作汗臭氣師曰正要薰破¶
和尚鼻孔山曰是則是也須易過始得山遂脫葛衣¶
與師著之師著葛衣拂袖便出山曰老僧三十年目¶
中所罕見者自是師資酬唱機緣甚愜庚戌師辭山¶
入楚登南嶽石廩峰誤食艸烏大病調治於邵陵丙¶
辰建五臺庵於雙清磯是年復省憨山和尚於衡陽¶
湖東寺山親書源流當堂付囑偈曰法意簷前艸拈
<pb:KR6q0433_J_020-0774a>¶
來覆大千付君須自重花發利人天俄頃復曰老僧¶
有雙徑之行此座非子不能擔荷師作禮堅辭歸五¶
臺開法甲子列觀音旋明聞復清淨殊勝妙德真實¶
圓通之派冬結制得真實學者一十五人甲戌泛舟¶
武陵禮德山鑒大師塔常德榮王迎於梅園說法乙¶
亥入西江禮青原塔丁丑至匡山五乳掃憨山和尚¶
塔作華嚴綱要序給諫青嶼熊公住持味白請師中¶
興雲居開法結制命諸禪人參觀音大士即今在甚¶
麼處會元白可自天童歸受請寶峰師以二偈贈之¶
戊寅應劉殿元孝則居士開七里松道場庚辰出膺¶
祖塔於雲居故址搆明月堂砌羅漢垣改碧溪水萬¶
松超宗翼辭歸邵陵師以法語并書偈囑之辛巳再¶
應劉殿元請復興青原祖庭師入院結制說戒法席¶
甚隆甫一年青嶼給諫約生給諫二熊公迎返雲居¶
舟至章門會相國豈凡金公時方兵備南瑞往參師¶
於龍沙寫師像贊之癸未署方融璽法璽印為東西¶
首座復以明月堂曰此乃老僧逸老之處法璽西堂¶
汝當守之至深夜呼入明月堂中以法衣一頂如意¶
一柄及藏經。¶

慈旨文券并書偈付之曰佛祖慧命子當護持遂赴¶
寶慶至螺川寇阻乃東下金陵諸宰官居士書迎主¶
石城清涼法席八月師登牛首供諸祖道影送竹林¶
空印大師入祖位於是眾請師入祖圖師曰病僧是¶
個擔板漢眾推尊再三師於臨濟派下指曰衡當於¶
此乃臨濟三十世也是年冬諸檀護及緇素弟子迎¶
住石城北山師額之曰紫竹林乙酉。¶

清兵下金陵大將軍豫王企請三次以疾辭未赴仲¶
冬諸檀那戒子德慧熹等固請弘戒天界寺師許之¶
丙戌師入院時受戒者環繞萬指無不歡喜讚歎得¶
未曾有師之末後聲光赫奕如何也四月歸林示疾
<pb:KR6q0433_J_020-0774b>¶
會雲居西堂法璽印持書來迎師聞之喜甚即命千¶
輻乘妙明願理林中事登舟歸雲居適江土戒嚴舟¶
不克行金陵眾檀那治臥輿迎歸竹林五月初六命¶
治齋謝別千輻乘跽請說偈師搖手不荅法璽印繼¶
請師震聲喝之巳刻師端身趺坐問曰午否荅曰未¶
繼而復問曰午否荅曰午矣遂翛然而逝傾城士女¶
持香頂禮三晝夜時方溽暑顏色如生初八辰刻用¶
陶器函蓋其入塔前後業巳敘述不贅也銘曰我聞¶
師拈臣奉於君子順於父不順非孝不奉非輔是曹¶
洞宗非臨濟句正令全提痛棒打出是則綱常煌如¶
鐘鼓大哉我師德隆化溥性相兼融宗教並主流水¶
高山牙絃獨撫賞音者誰衡陽五乳我儀師慈明月¶
寶璐我聞師言彌天法雨眾生皆病義不獨瘉是擔¶
板漢敢辭傴僂威赫香光孰龍孰虎樺皮破帽憑誰¶
收取雲居春好百花無數安樂橋邊溪聲未腐寶慶¶
不歸螺江寇阻石城茫茫何殊東度臨寂翛然是日¶
正午振威一喝萬流截住咸炬雖炎何傷玉宇美哉¶
斯遷金堂瓊柱浩劫濟風作鎮萬古。¶
¶
¶

** 雲居顓老和尚語錄後敘¶

宗師出世手眼卓絕袖裏藏鋒則咳吐掉臂直指祖¶
師西來大意第見近時禪學之盛穎悟之秋差珍異¶
寶過眼便識豈其強硬終自落於群邪　先雲居顓¶
老和尚再來古佛應化踏翻滄海豎立精幢一字一¶
句又安可與諸方並例信乎架長虹而吞巨浪輒義¶
學而吐玄津今觀吾師上溯憨老人柳巷之見笑翁¶
機緣契合所自來矣塗毒鼓聲聞者奔潰恨予生晚¶
親炙座前蒙師開發如登寶階令我夢者覺忘者憶¶
久久磨煉垢盡翳除瓣香不能酬其萬一也茲遇同
<pb:KR6q0433_J_020-0774c>¶
安法璽和尚荷師大法入草求人買棹秀州深追法¶
乳重輯師紫竹林集若干卷以付剞劂俾久遠流通¶
於世禾城士宦仰其風而誦師之錄甚為希有一段¶
光明不致使其埋沒也。¶

康熙乙卯孟夏四月下浣金明戒弟子真璨拜書¶
¶
¶
¶
¶
¶

** 後跋¶

刪繁取要法典易為流通補舊拾遺禪源不致壅塞¶
蓋觀理事相宜簡備得當之法由來尚矣嘗聞我¶
　憨祖寂後有親筆上堂語錄全稿若干卷被侍僧心¶
啟者竊市他方卒不得見是知記室無人不能備全¶
師道者往往有之何居吾　顓先老人曾住雲居時¶
以示眾機緣一冊授印習藏嗣及老人出山印亦忘¶
及齎歸記室明年竹林弟子為師刻錄印猶不預是¶
時老人忘其所以將謂此卷已落無何有矣又豈知¶
是年印歸林中特出諸袖耶老人見而怪問曰此吾¶
思之不得者子奚來哉已而印陳其由師意大悅彼¶
時即欲附刻因工竣不可遂命別冊鐫行焉自是以¶
來印游江楚吳越兩京諸地或交接於紳士或探訪¶
於同袍每於文房書笈中得見老人親書墨蹟甚多¶
凡屬集遺者輒命抄謄成帙名曰竹林遺稿然則老¶
人當時行化侍從居多而記室中尚有缺典者何哉¶
豈謂是篇無味不足記歟是人無識不屑教歟非也¶
要知老人說法筆氣汪洋摛文不待至於求贊求偈¶
求諸法語者來則應之書則與之凡此者多以援筆¶
成篇無事落草故記室中不遑登錄者不知幾許吾
<pb:KR6q0433_J_020-0775a>¶
故於憨祖竊錄之前觀乎老人遺稿之後則不能為¶
記室中人辭其責也已矣今既有此遺稿全集兩端¶
理合統刻入藏為當也但思刻貲難搆閱者易煩敢¶
以兩端較參酌為附藏或於宗源有係者即照遺稿¶
補之或於語言太贅者即照全集刪之示眾若雲居¶
等法語若晦之明序若板的達偈若熊給諫是皆遺¶
稿補之之類也法語若玉空序文若衡南書若王思¶
履疏若經懺等是皆全集刪之之類也因以成集得¶
二十卷與之大藏並行諸經同轉冀得聲光大播其¶
前法化永貽諸後云爾。¶

時¶
康熙十五年丙辰歲四月佛誕日嗣法門人正印謹¶
識¶

紫竹林顓愚衡和尚語錄附卷二十後¶

(顓愚和尚語錄附卷計字捌千九百五個該銀¶
　肆兩捌錢六分信女周門王氏喜助刻銀貳¶
　兩冀薦¶
　夫主周印官早生蓮界速證菩提¶
　信士王旋證張旋琦信女王氏鮑氏周氏共助¶
　錢柒百五十文眾信共助銀貳兩四錢惟願¶
法化興隆子孫繁衍謹意¶
康熙十五年四月　　　日楞嚴藏經坊附板¶
　　　　　　　　　　　　浙禾夏維寧梓)