#-*- mode: mandoku-view; -*-
#+DATE: 2015-08-30 21:51:59.192955
#+TITLE: 紫竹林顓愚衡和尚語錄
#+PROPERTY: CBETA_ID J28nB219
#+PROPERTY: ID KR6q0433
#+PROPERTY: SOURCE Jiaxing Canon Vol. 28, No. B219
#+PROPERTY: VOL 28
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0433_J_017-0748b> 
#+PROPERTY: JUAN 17

 紫竹林顓愚衡和尚語錄卷第十七¶
住南康府同安寺嗣法門人正印重編¶

頌¶

圓通頌(百首)¶

觀音大士即今在甚麼處。¶

#+BEGIN_VERSE
「　欲尋大士安身處歷盡溪山煙水深偶向竹林閒結¶足一聲幽鳥送清音
#+END_VERSE
」¶

#+BEGIN_VERSE
「　欲問圓通何處是行同舉步住同居穿衣喫飯憑誰¶力休更騎驢又覓驢
#+END_VERSE
」¶

#+BEGIN_VERSE
「　圓通大士今何在萬紫千紅淨妙身擬作聲前色後¶句依然花鳥亂啼春
#+END_VERSE
」¶

#+BEGIN_VERSE
「　欲知自在真消息鑊湯爐炭樂有餘縱復拖犁與拽¶耙神通無盡總如如
#+END_VERSE
」¶

#+BEGIN_VERSE
「　山前修竹清風好山後長松明月巢識得圓通隨處¶是得逍遙處且逍遙
#+END_VERSE
」¶

#+BEGIN_VERSE
「　普陀大士居何土水乳從來不易分珊瑚枕上兩行¶淚半是思君半恨君
#+END_VERSE
」¶

#+BEGIN_VERSE
「　為尋紫竹林中主誤入圓通不等閒幾片白雲臨綠¶水一輪紅日吐青山
#+END_VERSE
」¶

#+BEGIN_VERSE
「　開眼見明合眼暗觀音大士是何面誰能識得紫金¶容腦後神光千里電
#+END_VERSE
」¶

#+BEGIN_VERSE
「　江上清風清徹骨山間明月明如心道人自具超方¶手瓦礫拈來都是金
#+END_VERSE
」¶

#+BEGIN_VERSE
「　普門住處原非遠未到千難與萬難是水那非香海¶水無山不是洛伽山
#+END_VERSE
」¶

#+BEGIN_VERSE
「　茅檐村店遶梅花石徑回谿古木斜借問白華山上¶路青童笑指樹頭鴉
#+END_VERSE
」¶

#+BEGIN_VERSE
「　紫竹林深何處覓出門便是草漫漫幾多未出門前¶去亦在閒花野草邊
#+END_VERSE
」¶

#+BEGIN_VERSE
「　漫去千峰與萬峰重重無盡又重重何如高臥家山
<pb:KR6q0433_J_017-0748c>¶裏前有幽篁後有松
#+END_VERSE
」¶

#+BEGIN_VERSE
「　迎風嫩柳黃金縷破雪寒梅白玉條游子飄飄何不¶返故園春色為誰饒
#+END_VERSE
」¶

#+BEGIN_VERSE
「　空外求空未是空心空無處不圓通一簾花影休疑¶月滿院松聲莫認風
#+END_VERSE
」¶

#+BEGIN_VERSE
「　須彌頂上水漫地大洋海底火燒天圓通自是無遮¶礙誰信文殊是普賢
#+END_VERSE
」¶

#+BEGIN_VERSE
「　小院回廊空寂寂疏窗殘卷日遲遲那堪識此閒消¶息坐臥經行更不疑
#+END_VERSE
」¶

#+BEGIN_VERSE
「　翁一聲兮婆一聲相呼相應甚分明家家自有觀音¶在門外尋來返不成
#+END_VERSE
」¶

#+BEGIN_VERSE
「　雨裏榴花新浴出雲中鳥語帶潮來獨憐妙境無人¶識幾度披簑移竹裁
#+END_VERSE
」¶

#+BEGIN_VERSE
「　普門住處何幽深打破虛空無處尋昨夜簷前雨滴¶響恍然聞入海潮音
#+END_VERSE
」¶

#+BEGIN_VERSE
「　舉手自知八萬臂低頭未昧百千容多般神用無時¶歇刺雨登山學種松
#+END_VERSE
」¶

#+BEGIN_VERSE
「　雨中花藥將迎笑雲裏樓臺幾欲飛但使春光長自¶在何愁游子不知歸
#+END_VERSE
」¶

#+BEGIN_VERSE
「　大士何為閒不住小艇獨宿白沙洲夜深霜冷不收¶釣無限金鱗幾上鉤
#+END_VERSE
」¶

#+BEGIN_VERSE
「　春鶯啼遍柳煙密秋鴈鳴時蘆白深百鳥百聲聽不¶盡何須更問海潮音
#+END_VERSE
」¶

#+BEGIN_VERSE
「　手觸手時各有知個中消息莫狐疑大悲八萬四千¶臂試看何人少一支
#+END_VERSE
」¶

#+BEGIN_VERSE
「　風鼓楊花上下飛如蛾如雪亂殘輝故園春色看將¶盡游子不知何日歸
#+END_VERSE
」¶

#+BEGIN_VERSE
「　崖前瑞草蒼愈古澗底長松葉不凋一片白雲橫谷¶口幾多歸鳥盡迷巢
#+END_VERSE
」¶

#+BEGIN_VERSE
「　昨夜觀音海上來自言今往五臺去臺山婆子眼睛
<pb:KR6q0433_J_017-0749a>¶明莫使傍人成笑具
#+END_VERSE
」¶

#+BEGIN_VERSE
「　圓通大士不知醜昨夜三更變作狗不會守家但會¶獵能驅猛虎遍山吼
#+END_VERSE
」¶

#+BEGIN_VERSE
「　何處去尋觀自在風光無盡不須愁百花叢裏應當¶醉莫把杭州作汴州
#+END_VERSE
」¶

#+BEGIN_VERSE
「　青山常在水常流識取圓通境自幽四五百條花柳¶巷二三千座管絃樓
#+END_VERSE
」¶

#+BEGIN_VERSE
「　郊外哭聲斷客魂白頭婆子拜新墳誰知大士剜心¶語句句傷情不忍聞
#+END_VERSE
」¶

#+BEGIN_VERSE
「　欲知大士居何土斗室還同天地寬向外馳求終不¶悄咸陽殿裏覓長安
#+END_VERSE
」¶

#+BEGIN_VERSE
「　半夜賊來將破家兒郎有力即擒拿呼童執火來相¶照誰信阿翁把面搽
#+END_VERSE
」¶

#+BEGIN_VERSE
「　眼底笙簧聽不盡耳邊朱紫任參差飛刀雨矢盈空¶下正是圓通自在時
#+END_VERSE
」¶

#+BEGIN_VERSE
「　臨濟喝時天地裂德山棒下佛魔絕大機大用憑誰¶力只可心知不可說
#+END_VERSE
」¶

#+BEGIN_VERSE
「　鎮江白酒甚為佳天下傳聞說不差曾到酒家沽一¶醉元來就是虎丘茶
#+END_VERSE
」¶

#+BEGIN_VERSE
「　捨得一文萬曆錢市中出買熟豬足只誇滋味十分¶美何事不知阿爺肉
#+END_VERSE
」¶

#+BEGIN_VERSE
「　廁裏蛆蟲極樂國花間蝴蝶涅槃城看來處處皆春¶色出入無時不奉迎
#+END_VERSE
」¶

#+BEGIN_VERSE
「　牛出矮欄四體糞豬來污水一身泥花冠纓絡難將¶比自在從來不易知
#+END_VERSE
」¶

#+BEGIN_VERSE
「　誰家公子慣風流淺履輕衫錦市游為醉春臺迷出¶處不知身在岳陽樓
#+END_VERSE
」¶

#+BEGIN_VERSE
「　解牛門戶腥羶重屠狗人家葷濁多可喜蒼蠅靈性¶在飛來飛去不空過
#+END_VERSE
」¶

#+BEGIN_VERSE
「　山重重處水重重深入煙雲密有松細徑苔封行跡
<pb:KR6q0433_J_017-0749b>¶少忽聞鐘磬隔層峰
#+END_VERSE
」¶

#+BEGIN_VERSE
「　百花爭艷喜春光晴日優游興轉長欲問普門何處¶是一番風過一番香
#+END_VERSE
」¶

#+BEGIN_VERSE
「　六月日頭炎似火松陰水際好乘涼不知何處無寒¶暑桃李花紅滿目光
#+END_VERSE
」¶

#+BEGIN_VERSE
「　蘆葦冥冥秋水陰行人無伴轉蕭森試看念念驚懷¶處便是尋聲觀世音
#+END_VERSE
」¶

#+BEGIN_VERSE
「　背上癰花堪擬缽面前目癤可如桃但思就裏誰知¶痛莫問圓通白玉毫
#+END_VERSE
」¶

#+BEGIN_VERSE
「　虎嘯風生萬壑搖龍吟雲起一天潮千般手眼千般¶用老鼠生成能避貓
#+END_VERSE
」¶

#+BEGIN_VERSE
「　溈山父子真慈孝曹洞兒孫委宛多不犯阿翁護痛¶處渾身上下任摩挲
#+END_VERSE
」¶

#+BEGIN_VERSE
「　十八佳人學畫眉濃裝淡抹弄嬌姿都將脂粉誇精¶俏昧卻娘生真面皮
#+END_VERSE
」¶

#+BEGIN_VERSE
「　蝎子稍頭鉤甚利蚖蛇口內齒猶毒觀音瓶瀉清甘¶露沾著教人痛入骨
#+END_VERSE
」¶

#+BEGIN_VERSE
「　死死生生生復死來來去去去還來普門隊裏無來¶去生死叢中見善財
#+END_VERSE
」¶

#+BEGIN_VERSE
「　大士安身不可說赤身歷歷明如月隨人一棒一條¶痕難避一拳一握血
#+END_VERSE
」¶

#+BEGIN_VERSE
「　無相之身有相衣衣新衣舊體無違欲知大士通身¶骨扯破虛空見瘦肥
#+END_VERSE
」¶

#+BEGIN_VERSE
「　一道神光亙古明為空為有若陰晴佛魔伎倆不容¶入方識觀音是假名
#+END_VERSE
」¶

#+BEGIN_VERSE
「　生為大士黃金骨死是圓通自在身生死死生無盡¶意分明無間等微塵
#+END_VERSE
」¶

#+BEGIN_VERSE
「　一堂都是癡禪和日日要尋觀自在空費三飧味不¶知請君細看鋤頭菜
#+END_VERSE
」¶

#+BEGIN_VERSE
「　古木無根當大路撐天拄地未曾栽大材可惜無人
<pb:KR6q0433_J_017-0749c>¶識一遇樵人折作柴
#+END_VERSE
」¶

#+BEGIN_VERSE
「　半肩破衲若鶉毛疊疊層層湧海潮萬象森羅都覆¶卻披來寒暑一齊消
#+END_VERSE
」¶

#+BEGIN_VERSE
「　枝頭羽族結臺殿地裏毛群作洞房莫謂幽居有上¶下長天虛谷一秋光
#+END_VERSE
」¶

#+BEGIN_VERSE
「　浮空錦翮多空趨躍水金鱗任水狂不是癡心隨境¶轉只因無地不家鄉
#+END_VERSE
」¶

#+BEGIN_VERSE
「　朝朝稀粥雪花菜澹薄家風真可愛真覺齒間滋味¶長飽飧不用還他債
#+END_VERSE
」¶

#+BEGIN_VERSE
「　滴滴露珠滴滴月露珠無盡月無別謾將知見覓圓¶通底意從來絕筆舌
#+END_VERSE
」¶

#+BEGIN_VERSE
「　明眼道人切莫錯天花朵朵隨風過好花入眼便成¶塵鬧裏偷閒有幾個
#+END_VERSE
」¶

#+BEGIN_VERSE
「　欲尋大士安身處大士安身不可尋畫虎畫皮難畫¶骨知人知面不知心
#+END_VERSE
」¶

#+BEGIN_VERSE
「　蟻穴玲瓏若鬼工層層疊疊塞相通微塵身入微塵¶土識取光明藏一同
#+END_VERSE
」¶

#+BEGIN_VERSE
「　刺人自己不知痛打己他人亦不知借問圓通何以¶故多因知見強支離
#+END_VERSE
」¶

#+BEGIN_VERSE
「　自食他人不知飽他饑我亦不相知唯有圓通憨肚¶臟從來無飽亦無饑
#+END_VERSE
」¶

#+BEGIN_VERSE
「　形容萬別無他容住處千殊惟一處畏死貪生未免¶癡天宮地獄常相聚
#+END_VERSE
」¶

#+BEGIN_VERSE
「　刺蝟鍼錐能覆體蜒蚰宮殿自隨身青階白壁皆安¶樂花雨香風都是春
#+END_VERSE
」¶

#+BEGIN_VERSE
「　蚯蚓缺睛蛇缺足蝦蟆無尾蟹無頭千奇萬怪為誰¶現何事悲心日不休
#+END_VERSE
」¶

#+BEGIN_VERSE
「　螢火腹間燈燭火飛蚊翼上管絃長隨身樂事堪行¶樂不必逢人問故鄉
#+END_VERSE
」¶

#+BEGIN_VERSE
「　四蹄踏地何其妙兩角撐天亦灑然出沒自由無掛
<pb:KR6q0433_J_017-0750a>¶礙倒騎驢子上雲巔
#+END_VERSE
」¶

#+BEGIN_VERSE
「　試摸自家雙鼻孔百千諸佛共呼吸者回識取娘生¶面馬面牛頭共出入
#+END_VERSE
」¶

#+BEGIN_VERSE
「　跏趺獨坐一爐香忽在南方又北方誰信剎塵諸佛¶土不離紫竹一匡床
#+END_VERSE
」¶

#+BEGIN_VERSE
「　展腳長眠白月下光明不讓水晶宮睡濃莫做圓通¶夢佛祖都為過耳風
#+END_VERSE
」¶

#+BEGIN_VERSE
「　歷盡千山與萬山不知身在白雲端試詢南北東西¶客誰跨青牛度玉關
#+END_VERSE
」¶

#+BEGIN_VERSE
「　夜深獨立孤峰頂頭上虛空腳下地一步不移遍剎¶塵普門出入無開閉
#+END_VERSE
」¶

#+BEGIN_VERSE
「　舉足踏翻華藏界伸拳觸斷毘盧眉何事闍黎不細¶行只因無處可分離
#+END_VERSE
」¶

#+BEGIN_VERSE
「　可當屙處自當屙清淨法身不奈何試看所屙無別¶物不須回互自圓陀
#+END_VERSE
」¶

#+BEGIN_VERSE
「　欲尋大士安身處大士安身不可尋幾盡遠山山更¶遠復窮深水水彌深
#+END_VERSE
」¶

#+BEGIN_VERSE
「　每問普門無可入忽逢驢子飲江水分明岸上蹄蹋¶蹄又喜水中嘴對嘴
#+END_VERSE
」¶

#+BEGIN_VERSE
「　大士何為貧徹骨通身上下無遮護自將自肉自為¶食無愧無慚無恐怖
#+END_VERSE
」¶

#+BEGIN_VERSE
「　普門大士富如何金縷衣衫著許多從古至今剝不¶盡赤身無處可摩挲
#+END_VERSE
」¶

#+BEGIN_VERSE
「　欲入普門深復深九重深處更沉沉玉階青鎖行人¶斷寂寂簾垂鳥不音
#+END_VERSE
」¶

#+BEGIN_VERSE
「　欲識普門自在宕是男是女無遮障那分妙用與神¶通信是天然一合相
#+END_VERSE
」¶

#+BEGIN_VERSE
「　啞子舌頭全在手普門大士通身口塵塵剎剎說無¶問剎剎塵塵師子吼
#+END_VERSE
」¶

#+BEGIN_VERSE
「　大士何為無定處不分善惡一齊去銅枷鐵鎖上天
<pb:KR6q0433_J_017-0750b>¶堂纓絡花冠入地獄
#+END_VERSE
」¶

#+BEGIN_VERSE
「　重門金鎖密難通寶殿琉璃映日紅遙隔珠簾聞玉¶振不知眉目與誰同
#+END_VERSE
」¶

#+BEGIN_VERSE
「　若說觀音即是我他人面目又為誰人人都是一觀¶音相罵相撓正好搥
#+END_VERSE
」¶

#+BEGIN_VERSE
「　一片秋光到處明無分山谷與江城古今莫不同清¶照醉自醉兮醒自醒
#+END_VERSE
」¶

#+BEGIN_VERSE
「　淨瓶有水非甘露楊柳青青翳眼睛欲識普門真消¶息黧駑白牯卻惺惺
#+END_VERSE
」¶

#+BEGIN_VERSE
「　蚤能避死連連跳蝨善逃生只一弔者個賊心莫問¶誰題名道字招人笑
#+END_VERSE
」¶

#+BEGIN_VERSE
「　網羅樹上百般鳥釣起江中萬尾魚盡是普門三昧¶力為腥為血足人廚
#+END_VERSE
」¶

#+BEGIN_VERSE
「　黑夜路行撞著賊鎗來劍去不相識一回得手生擒¶住元是東村張扁食
#+END_VERSE
」¶

#+BEGIN_VERSE
「　張三李四初為友不友文章但友酒醉後發狂打落¶鼻百千面目一時醜
#+END_VERSE
」¶

#+BEGIN_VERSE
「　雪擁巖扉煨榾𣔻瓦鐺爛煮無油菜飽餐自覺無餘¶想何用更尋觀自在
#+END_VERSE
」¶

#+BEGIN_VERSE
「　法戰長戈血性兒如雲如雨偏寰區塵煙掃盡乾坤¶闊未出觀音臂一支
#+END_VERSE
」¶

#+BEGIN_VERSE
「　死死生生生復死來來去去去還來誰知大士身無¶盡生死去來幾萬回
#+END_VERSE
」¶

#+BEGIN_VERSE
「　蜂窠密爾狀蓮房覆隱側居禮有常來住空行識舊¶路圓通無處不生光
#+END_VERSE
」¶

#+BEGIN_VERSE
「　木凳一條五尺長移來坐臥當繩床一回坐斷無差¶互金獅卻為白象王
#+END_VERSE
」¶

#+BEGIN_VERSE
「　欲識大士安身處面目須教認得真試看泥豬與疥¶狗方知野鬼及閒神高山流水千年遠明月蘆花一¶色新識取圓通無兩畔逢人不必問疏親
#+END_VERSE
」
<pb:KR6q0433_J_017-0750c>¶

#+BEGIN_VERSE
「　欲知大士安身處不是冤家不聚頭自古慈悲多惹¶怨從來恩愛反成讎張公暗易李公馬王母潛偷趙¶母牛是是非非難去就圓通無盡亦無休
#+END_VERSE
」¶

偈¶

淨土詠¶

#+BEGIN_VERSE
「　遙想西方大導師夜來月吐珊瑚枝玉京吹徹無生¶曲正是蓮開上品時
#+END_VERSE
」¶

#+BEGIN_VERSE
「　雲有深山鶴有林我唯安養是歸心夜來月照長廊¶下一句彌陀劫外音
#+END_VERSE
」¶

#+BEGIN_VERSE
「　翠竹幽蘭滿院香秋雲疏鴈引微涼心中遙見蓮花¶界也自蒲團對夕陽
#+END_VERSE
」¶

#+BEGIN_VERSE
「　結盟蓮社陶元亮歸念西方白樂天借看藕花池上¶客古今名跡已垂篇
#+END_VERSE
」¶

#+BEGIN_VERSE
「　萬山深處野人家心地常開優缽花流水雲光真極¶樂清疏每自坐煙霞
#+END_VERSE
」¶

#+BEGIN_VERSE
「　池邊階道平如掌花上樓臺次第開注想空勞清入¶夢何如彈指得歸來
#+END_VERSE
」¶

#+BEGIN_VERSE
「　門裏親緣門外客相看不覺鬢毛白彌陀一句青山¶外方識人間是火宅
#+END_VERSE
」¶

#+BEGIN_VERSE
「　七寶池中八德水輝天鑑地湛逾清何時得向其中¶澡一滴沾身百念輕
#+END_VERSE
」¶

#+BEGIN_VERSE
「　積翠庭前柏樹子趙州用處偷心死不萌枝上欲何¶棲百寶蓮花遍地起
#+END_VERSE
」¶

#+BEGIN_VERSE
「　七斤衫子未為重今古禪流掇不起何用拾人葬垢¶衣西方瓔珞隨身體
#+END_VERSE
」¶

#+BEGIN_VERSE
「　寂光真淨樂何如明月蘆花未可圖識得彌陀真面¶目穿衣喫飯莫糢糊
#+END_VERSE
」¶

#+BEGIN_VERSE
「　珍禽遶樹傳幽響水鳥浮流演妙音早向蓮花登上¶品清聞相與日談心
#+END_VERSE
」¶

#+BEGIN_VERSE
「　風動琅玕響玉音空中鴈羽振金聲遙思淨域諸天
<pb:KR6q0433_J_017-0751a>¶樂日夜清聞更好聽
#+END_VERSE
」¶

#+BEGIN_VERSE
「　雨過湘江春水生隨風到處一舟輕縱然未比珍鄉¶樂且喜悠悠世外情
#+END_VERSE
」¶

#+BEGIN_VERSE
「　桃柳芳村春色賒竹籬高掛酒旗斜行人多少途中¶醉幾悟蓮邦是我家
#+END_VERSE
」¶

#+BEGIN_VERSE
「　莫謂樂邦西去遠剎塵佛國一毫端但知彼此唯心¶現往返不須彈指間
#+END_VERSE
」¶

#+BEGIN_VERSE
「　心念佛時佛念心佛心無二影森森恒沙界外蓮花¶國元是家山舊竹林
#+END_VERSE
」¶

#+BEGIN_VERSE
「　百尺竿頭須進步塵塵現出古彌陀試看百尺竿頭¶客一個法身不奈何
#+END_VERSE
」¶

#+BEGIN_VERSE
「　春山晴日步芳青鳥語流泉處處聲聞說蓮鄉諸淨¶侶花間池上樂經行
#+END_VERSE
」¶

#+BEGIN_VERSE
「　秋山無伴獨幽尋古木寒巖步步深一句彌陀傳遠¶谷空林頑石已知音
#+END_VERSE
」¶

#+BEGIN_VERSE
「　寂光未異莊嚴土向上不為斷滅禪細細蟲聲宣法¶界佛聲豈背未生前
#+END_VERSE
」¶

#+BEGIN_VERSE
「　自性彌陀時放光聞聲見色豈囊藏同行同住還同¶臥細語高聲是廣長
#+END_VERSE
」¶

#+BEGIN_VERSE
「　柳密青鶯肯自下松高黃鶴喜歸來但知樂土唯心¶現到處蓮花上品開
#+END_VERSE
」¶

#+BEGIN_VERSE
「　話頭卜度為參禪鑽得彌陀骨肉穿直待夢回方始¶覺寂光原是未生前
#+END_VERSE
」¶

#+BEGIN_VERSE
「　呼浪呼波都是水分禪分教豈殊途不知佛法無多¶子空逐名言墮有無
#+END_VERSE
」¶

#+BEGIN_VERSE
「　諸佛法身無際畔彌陀何獨在西方但知心內無餘¶法滿目青山常寂光
#+END_VERSE
」¶

#+BEGIN_VERSE
「　莫愁白髮三千丈何慮珍鄉十萬程識取虛空無老¶少春來秋去總無生
#+END_VERSE
」¶

#+BEGIN_VERSE
「　跏趺夜半一聲鐘敲破西方不見蹤方識彌陀原是
<pb:KR6q0433_J_017-0751b>¶我開簾月照萬層峰
#+END_VERSE
」¶

#+BEGIN_VERSE
「　何處疏鐘敲夜斷夢回無處覓方隅不知誰去蓮花¶國滿目青山舊畫圖
#+END_VERSE
」¶

#+BEGIN_VERSE
「　極目松煙十里長經行忽憶藕花香何時得到金臺¶上親見彌陀頂上光
#+END_VERSE
」¶

#+BEGIN_VERSE
「　驢事未休馬事來人生能有幾徘徊等閒一句彌陀¶佛四色蓮花遍地開
#+END_VERSE
」¶

#+BEGIN_VERSE
「　柳綠桃紅七寶樹鶯鳴燕語頻伽音若將淨穢分優¶劣昧卻彌陀一片心
#+END_VERSE
」¶

#+BEGIN_VERSE
「　春林晴日杜鵑啼不奈幽人動遠思好識目前皆故¶國採芳競入藕花池
#+END_VERSE
」¶

#+BEGIN_VERSE
「　大地白蓮花一朵無終無始合仍開層層葉葉微塵¶國葉葉層層任去來
#+END_VERSE
」¶

#+BEGIN_VERSE
「　十方諸佛讚西方不是無端出廣長只恐癡人耽寂¶滅錯將斷見作真常
#+END_VERSE
」¶

#+BEGIN_VERSE
「　面前突出須彌山今古群迷幾過關誰信唯心真淨¶土十方未隔一毫端
#+END_VERSE
」¶

#+BEGIN_VERSE
「　淨土唯崇常寂光何分淨穢贊西方有來有去菩提¶智來去何曾違故鄉
#+END_VERSE
」¶

#+BEGIN_VERSE
「　倩女離魂那個真行人不必強疏親但於蓮土尋歸¶宿鬼面神頭清淨身
#+END_VERSE
」¶

#+BEGIN_VERSE
「　不為聖義絕階級休認竿頭穩坐人九品蓮花開次¶第塵塵無不是全身
#+END_VERSE
」¶

#+BEGIN_VERSE
「　秋林日淡喜空清閒步不知心跡輕忽憶蓮池行樹¶下幾多淨侶共經行
#+END_VERSE
」¶

#+BEGIN_VERSE
「　等閒無事長松下一句彌陀音最清淨土未曾隔此¶土何須遠覓了無生
#+END_VERSE
」¶

#+BEGIN_VERSE
「　魚米肉山三昧力七珍百寶佛神通何為蕩子不知¶返辜負蓮胞幾度紅
#+END_VERSE
」¶

#+BEGIN_VERSE
「　有時獨上孤峰頂遙望西方是我家數朵白雲出遠
<pb:KR6q0433_J_017-0751c>¶岫幾行疏鴈過天涯
#+END_VERSE
」¶

#+BEGIN_VERSE
「　目送孤鴻過遠汀心存蓮界晚霞生忽然月上東山¶頂大地清光一色明
#+END_VERSE
」¶

#+BEGIN_VERSE
「　今朝屙了洗頭面明日穿衣又喫飯日日年年只此¶事何如早向蓮花辦
#+END_VERSE
」¶

#+BEGIN_VERSE
「　十萬億多佛剎西彌陀化境最堪棲幾回定入蓮花¶國無那山猿鬥雪啼
#+END_VERSE
」¶

#+BEGIN_VERSE
「　鎮州出大蘿蔔頭今古禪流咬不碎好去先歸極樂¶天蔗漿易飽醍醐味
#+END_VERSE
」¶

#+BEGIN_VERSE
「　臨濟一條白棒短趙州三寸舌頭長打來罵去人多¶少斷送皆歸常寂光
#+END_VERSE
」¶

#+BEGIN_VERSE
「　百草頭邊清淨土千華臺上紫金容何因不識彌陀¶面惱殺春風過遠松
#+END_VERSE
」¶

#+BEGIN_VERSE
「　父慈子孝天然樂夫唱婦隨性自歡誰信合家真禮¶樂便是蓮花國土寬
#+END_VERSE
」¶

曹溪贈禪人¶

#+BEGIN_VERSE
「　一頭高掛舊天涯曾在廬陵學種瓜為訪曹溪登庾¶嶺幾番明月照袈裟
#+END_VERSE
」¶

贈若拙師刺血書經¶

#+BEGIN_VERSE
「　刺血書經痛處親鍼頭莫昧本來人試看滴滴紅光¶現盡是如如淨法身
#+END_VERSE
」¶

訪慕湘車八¶

#+BEGIN_VERSE
「　別館晴臺燕語春傍城古木綠條新煙浮萬狀憑誰¶力此事如何舉似人
#+END_VERSE
」¶

次碩卿劉公韻¶

#+BEGIN_VERSE
「　示疾毘耶枕石流高人相訪在清秋室中八萬四千¶座獨讓文殊第一籌
#+END_VERSE
」¶

贈十洲曾公¶

#+BEGIN_VERSE
「　日對楞嚴心自空香臺燈影漫搖紅是雲必竟歸山¶去流水潺湲總向東
#+END_VERSE
」
<pb:KR6q0433_J_017-0752a>¶

示覺海禪人¶

#+BEGIN_VERSE
「　向上從來不易傳百城煙水總徒然但能著眼腳跟¶下步步光明遍大千
#+END_VERSE
」¶

示法璽印禪人行腳¶

#+BEGIN_VERSE
「　試問宗乘作麼舉鎮州蘿蔔廬陵米此回別去到諸¶方莫落他家虀甕裏
#+END_VERSE
」¶

與元白可法子¶

#+BEGIN_VERSE
「　博山走過到金粟又別天童覓舊知相見雲居春日¶好百花百草正芳時
#+END_VERSE
」¶

又¶

#+BEGIN_VERSE
「　不是禪兮不是教幾疑幾信幾能到此回親過趙州¶關方識雲居都不好
#+END_VERSE
」¶

與超宗翼法子¶

#+BEGIN_VERSE
「　澬江相視道心深又為雲居遠處尋今日眉毛同舊¶日劫前一點獨知音
#+END_VERSE
」¶

與法璽印西堂住雲居明月堂¶

#+BEGIN_VERSE
「　老人托缽出雲居山自高兮水自低明月祖庭凡所¶有一齊分付璽公持
#+END_VERSE
」¶

示安止黃居士¶

#+BEGIN_VERSE
「　不效諸方超佛祖但能荷鋤學農圃有人向我問工¶夫舉起鋤頭無寸土
#+END_VERSE
」¶

舟次雲間贈可參座主¶

#+BEGIN_VERSE
「　可公深入楞嚴定無畏光中出廣長遍覆三千宣密¶義人天座上雨花香
#+END_VERSE
」¶

又¶

#+BEGIN_VERSE
「　萬里虛舟任往還春江新水到雲間雖然不用鉤頭¶餌也有金鱗過禹關
#+END_VERSE
」¶

雲間西林寺贈道閒座主講法華經¶

#+BEGIN_VERSE
「　諸法本來寂滅相花飛春老魚吹浪尋幽喜見演斯¶經卻信眉還在眼上
#+END_VERSE
」
<pb:KR6q0433_J_017-0752b>¶

贈道開座主講涅槃經¶

#+BEGIN_VERSE
「　乘時深入雲間寺煙雨逢迎方外心幾載空山耽寂¶寞今朝重聽海潮音
#+END_VERSE
」¶

贈玉田知客¶

#+BEGIN_VERSE
「　歷盡諸方五味禪波斯鼻孔當牛穿而今穩坐故園¶地饑好加餐困好眠
#+END_VERSE
」¶

舟次青浦別宗元陸公¶

#+BEGIN_VERSE
「　人有新聲鳥有音春花春草正森森淵源無盡清江¶水何似元公送我心
#+END_VERSE
」¶

雲居同眾插禾¶

#+BEGIN_VERSE
「　真正法輪恒轉處春來秋去去還來入田那怕泥浸¶脛刈草誰愁日爆腮足食足衣足受用任風任雨任¶安排青光滿目及時薦劫外生涯著意裁
#+END_VERSE
」¶

其二¶

#+BEGIN_VERSE
「　昔日開田人不見今朝僧眾又何來但能自己全生¶意莫管傍人笑滿腮泥水通身俱是樂禾苗放手不¶須排靈根未犯春工力處處生涯處處栽
#+END_VERSE
」¶

其三¶

#+BEGIN_VERSE
「　幾片山田越今古幾人耕去幾耕來農家落日鋤隨¶手野老多愁涕滿腮本分生涯全具足任緣活計漫¶安排試看無地不春色刺霧披雲到處栽
#+END_VERSE
」¶

其四¶

#+BEGIN_VERSE
「　一莖微露劫前事好信春光遍地來日暖農夫忙下¶手南泉鍋破笑盈腮散秧亂擲同兒聚齊植成行如¶鴈排拈起那堪知落處不應擬議只應栽
#+END_VERSE
」¶

和一衲遮身韻¶

#+BEGIN_VERSE
「　一衲遮身百事新閒花野草紫金身披毛戴角空還¶樂嘯月吟風喜亦嗔空裏點花休翳眼水中捉月漫¶勞神試看滿目青山上萬紫千紅色色真
#+END_VERSE
」¶

其二
<pb:KR6q0433_J_017-0752c>¶

#+BEGIN_VERSE
「　一衲遮身百事閒心安無處不祗桓青山自古能藏¶拙白社從緣漫掩關棒喝交馳空計較詩文獨步枉¶爭端何如無事盟鷗客明月蘆花任往還
#+END_VERSE
」¶

其三¶

#+BEGIN_VERSE
「　一衲遮身百事浮逍遙意外罕相投幾多客醉鄉中¶夢無限人迷鏡裏頭存想神丹顏未駐藏舟夜壑世¶誰留從今識此閒消息地老天荒總不愁
#+END_VERSE
」¶

其四¶

#+BEGIN_VERSE
「　一衲遮身百事休水邊林下樂優游眼前活計隨緣¶盡世上功名不足謀萬事交加從夢覺一身不有更¶誰愁等閒誤入桃花塢白磧溪邊學飲牛
#+END_VERSE
」¶

其五¶

#+BEGIN_VERSE
「　一衲遮身百事無乾坤老我一庸夫漁樵蹤跡宜堪¶混佛祖門庭斷不圖無識阿師唇掉舉有慚禪士嘴¶都盧劫前風韻難相續雲在長空水在湖
#+END_VERSE
」¶

其六¶

#+BEGIN_VERSE
「　一衲遮身百事飄得逍遙處且逍遙踏翻碧海千尋¶闊睡起紅輪三丈高隨我採薇遊鹿豕任他干祿上¶雲霄拈來盡是光明藏何用求金砂裏淘
#+END_VERSE
」¶

其七¶

#+BEGIN_VERSE
「　一衲遮身百事勾也無歡喜也無愁竿頭獨立誰能¶進赤體橫眠人不偷幾向漁舟敲石火每從樵徑聽¶猿謳但知世界同流水一葉何妨萬里浮
#+END_VERSE
」¶

其八¶

#+BEGIN_VERSE
「　一衲遮身百事完優游無計自閒閒色空不必多知¶見修悟何勞分易難柳巷花街簫鼓鬧婬房酒肆舞¶歌闌一條直道通今古莫問黃河有幾灣
#+END_VERSE
」¶

其九¶

#+BEGIN_VERSE
「　一衲遮身百事忘千年暗室一燈光冰河不異湯泉¶熱火宅還同雪屋涼自是大方離軌轍從來此道少
<pb:KR6q0433_J_017-0753a>¶奚囊祖翁未躡門前路不用尋聲更覓香
#+END_VERSE
」¶

其十¶

#+BEGIN_VERSE
「　一衲遮身百事荒飄風驟雨有何妨大觀遍地皆吾¶體細看誰家是故鄉法界莊嚴空寂寂竿頭枯槁自¶忙忙道人妙有超方手劫火融成蓋雪霜
#+END_VERSE
」¶

贈約生熊給諫以差竣復命¶

#+BEGIN_VERSE
「　大道要門唯君與父盡命竭力是為初步須臾不離¶宛轉回互君父即我我即君父沒處逢迎豈容瞻顧¶無可奈何有屈難訴到此方知君父恩從來面目無¶遮護
#+END_VERSE
」¶

又¶

#+BEGIN_VERSE
「　惟聖是心惟賢是行心行不凡名位即聖善惡從習¶凡聖無性本體如如廓然清淨迥絕言思豈容偏正¶獨露真常眾妙圓應大用現前無軌轍不屬方便與¶修正
#+END_VERSE
」¶

示自潔禪人¶

#+BEGIN_VERSE
「　禪人遠自荊紫來今復還歸荊紫去來來去去所為¶何報云道人本無住無住非是數去來去去來來皆¶實際實際之中無去來無去無來本無住識此無住¶是寂常天堂地獄任游戲
#+END_VERSE
」¶

示可凡禪人¶

#+BEGIN_VERSE
「　眾苦皆因身心有苦數無量名為海明明苦海是身¶心纏綿貪愛不能捨相逢都願出苦海迷執身心求¶安泰不知身心苦海因執苦出苦無是處若將身心¶都放下一切眾苦不能到不唯眾苦不能到一切樂¶事不能動苦樂不動佛也無佛也既無何所有一物¶不有同太虛豈非無礙大解脫
#+END_VERSE
」¶

贈首龍郭公六袟¶

#+BEGIN_VERSE
「　是聖是凡勝功德萬般皆從壽建立壽命根本生枝¶葉花果香色妙莊嚴世壽有為亦有數性命無始亦
<pb:KR6q0433_J_017-0753b>¶無終人間八萬四千歲究竟天壽八萬劫八萬大劫¶世為長性量之中如石火世間算數一至億增進不¶可不可說不可說數猶可數一恒河沙數數難較一¶河二河千百萬乃至增到不可說不可不可說河沙¶未若一洲微塵眾一洲不及四天下一四天下碎為¶塵一塵一數世難算一四天下塵數多何如小千世¶界廣小千不及于中千中千未及大千界大千世界¶俱為塵世智聰慧數難曉一佛剎塵數未多百千萬¶億亦可量剎塵至一世界幢一幢二幢不可說增至¶一輪世界海一世界海所有幢諸幢中有諸世界一¶切俱作極微塵一塵一數佛明見一世界海塵縱多¶何及盡空世界海十方虛空不可量世界海數亦無¶盡如是無量世界海塵數唯佛能盡知一切世界海¶微塵雖多未出于數量廣增至於遍法界一切數量¶非數量諸佛眾生悉平等言說心數不能到如是壽¶量真壽量其中受用不思議今知君壽已耳順方外¶無可為心舉持此大數為君祝六十甲子重更數數¶來數去終復始願君住世無窮已剎剎塵塵恒聚會¶生生劫劫常相續
#+END_VERSE
」¶

贈香谷居士¶

#+BEGIN_VERSE
「　諸佛眾生同一性真性本來無凡聖諸佛悟此成正¶覺眾生迷之為邪命邪命隨流生死中從邪入邪罔¶歸正無始至今不解脫皆因未了性清淨眾生欲要¶頓成佛放下身心無一病身心憎愛若全無法界虛¶明一圓鏡圓鏡虛明無影像佛與眾生全虛妄若識¶諸佛妄不真是人即超毘盧上毘盧之上任往來生¶死涅槃無遮障塵剎集聚一毫端毛孔周遍不可量¶疥狗泥豬淨妙身刀山劍樹蓮花藏此是成佛最妙¶訣諦信諦信不虛誑
#+END_VERSE
」¶

示達原覺禪人行腳
<pb:KR6q0433_J_017-0753c>¶

#+BEGIN_VERSE
「　佛與眾生一法界無彼無此無雜壞諸佛證此自圓¶通眾生迷之妄隔礙有身有心有彼此有逆有順有¶憎愛外障鄉土難超越內縛身心不自在自屈自小¶自紆迷本體何曾有覆蓋無覆無蓋自圓常不得受¶用妄驚怪聖凡從此迥差別縛脫本來無分派禪人¶欲要達本源身心境界俱莫待先將內心空諸境後¶從境上廣心大心境互生還互泯互出互入互廣大¶一一塵中一切塵微妙圓融超劫外禪人朝海與朝¶山看來未出龜毛袋
#+END_VERSE
」¶

示一乘開士為丹術所誤¶

#+BEGIN_VERSE
「　至人捏土成金凡人見金變土富貴本於施因不在¶神通丹釜貧窮精怪魍魎皆為金石所苦諸佛福慧¶究竟身心悉為檀度君子義壯山河道人眼空佛祖¶眼中佛祖尚空豈被幻術所侮生死涅槃二路不可¶不知回互
#+END_VERSE
」¶

壽蘇溪郭中書六袟¶

#+BEGIN_VERSE
「　蘇仙曾向龍泉游畫舫蘭橈溪上流蘇溪得此名為¶繇前來既久後無休藍色霞光兩雜糅溯入深山曲¶並幽山水環抱靈氣收一脈遠來結芳洲中產哲人¶實仙儔閒曠不說有公侯我今到此興何稠正遇阿¶翁花甲周賢善老少誦嘉猷如嵩如岱何堪酬萬畝¶千坵穀數優安比崑崙最上頭君家陰騭遠難求鶴¶齡莫論幾千秋肯信劫外有蓮舟花間樓閣日悠悠¶日悠悠菩薩伴侶共真修
#+END_VERSE
」¶
¶
¶
¶
¶
¶
紫竹林顓愚衡和尚語錄卷第十七
<pb:KR6q0433_J_017-0754a>¶
¶

　(楊州府華嚴巷敬佛庵剃度孫比丘尼旋義¶
　敬刻¶
顓愚先老和尚語錄第十七卷計字柒千三百¶
　捌拾個該銀肆兩四錢仰祈¶
慈力加庇庶得人人悟般若真空個個證菩提¶
　妙果¶
康熙十五年四月　　　日楞嚴藏經坊附板)
<pb:KR6q0433_J_017-0754b>¶

